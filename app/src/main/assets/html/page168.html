<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 style="text-align: center;"><span style="background-color: #ffcc00; color: #ff0000;"><strong>الجزء 169</strong></span></h1>
<p style="text-align: center;"><br />#الجده وخلود.</p>
<p style="text-align: center;">كانوا جالسين بالصاله الجده تشرب قهوتها وخلود تضيف البنات اللي جو عندها معدا سديم ومشاعر واللي اعتذروا عن عدم المجيئ.</p>
<p style="text-align: center;">الجده بمزاح/شكلها سديم بدت تشوف نفسها بعد ما انخطبت.</p>
<p style="text-align: center;">اضحكت خلود وقالت/لا يايمه تقول ان عندها اغراض للحين ماجابتهم.</p>
<p style="text-align: center;">الجده/ومشاعر وش عذرها.</p>
<p style="text-align: center;">مشاعل ب ابتسامة/مشاعر تعبانه.</p>
<p style="text-align: center;">الجده/ياقلبي عليها وش فيها.</p>
<p style="text-align: center;">رنا/حراره وكحه بسيطه وتروح ان شاءالله.</p>
<p style="text-align: center;">الجده وهي تدور بالفنجال/الله زمان قبل من النادر تلقون احد تعبان الرجاجيل بذاك الوقت مثل الحصان تشدين نفسك عليه الله يرحمه الجد كان يشيل ثلاث خواريف من نوع الهرش .</p>
<p style="text-align: center;">اضحكوا البنات ف قالت مشاعل/شكلك ياجده حبيبتي عشانه شال لك خواريف.</p>
<p style="text-align: center;">ابتسمت الجده وقالت/لا يا بنتي انا حبيته لانه مغرور وطبعا انا كسرت غروره بجمالي.</p>
<p style="text-align: center;">ادمعوا عيون البنات من كثر الضحك ف قالت الجده/هاه ما تصدقوني؟ .</p>
<p style="text-align: center;">هزوا براسهم وهم يقولون/الا نصدقك.</p>
<p style="text-align: center;">ف كملت بضحكه/الله يرحمه كان يطيح الطير من السماء وكل عيالي واحفادي اخذو جماله وجمالي.</p>
<p style="text-align: center;">صفقت انهار وقالت/الله يعني روميو وجوليت.</p>
<p style="text-align: center;">الجده ب استغراب/من عايلته ذولا؟.</p>
<p style="text-align: center;">ابتسمت خلود وقال/يمه هذولي اطفال من قديم الزمان هذولي من قبل ما تولدين انتي يمه هذولي قصتهم حلوه ومليانه بالحب.</p>
<p style="text-align: center;">الجده/وهم وش دراهم عنهم وانا اصلا ماكنت موجوده؟.</p>
<p style="text-align: center;">خلود/هذولي الله يسلمك يمه اكتبوا عنهم التاريخ وظلو مخلدين بذكريات العالم لان قصتهم حزينه وحلوه.</p>
<p style="text-align: center;">ريناد/يمه قول لي قصتك مع جدي.</p>
<p style="text-align: center;">تعدلت الجده بجلستها وقالت/اييه والله المستعان قبل يابناتي شايف نفسه لانه معضل وحلو كل بنات حينا اغرقوا بحبه الا انا تقريبا كان عادي عندي لاني كنت احب ولد الجيران.</p>
<p style="text-align: center;">مهليل/من كان احلا ولد الجيران او جدنا؟.</p>
<p style="text-align: center;">الجده/اكيد جدكم لكن انا بعياني كان ولد جيرانا ملك جمال العالم وكنت احترق من الغيره لاشفت احد قرب له او ناظره حتى اني مره قصيت شعر بنت عمي لانها قالت انه حلو.</p>
<p style="text-align: center;">رنا/اجرام منذ الطفوله.</p>
<p style="text-align: center;">الجده وهي تضحك/يا بنتيرلا حبيتي احد راح تفهمين شعوري بذاك الوقت.</p>
<p style="text-align: center;">مهليل وريناد بحماس/كملي كملي. <br />ابتسمت ف اخذت الفنجال وقالت/كان جدكم الله يرحمه عديم الاحسايس ولا يناظر احد من بناتنا وكل يوم اسمعهم يمدحون فيه ويتمنونه حتى حرمه جارتنا اللي زوجها مات كانت تتمناه ومره من المرات كنت رايحه اجيب خبز وبطريقي شفته صدفه وهو يمشي ومعه اخوه وقفت اناظر فيه واشوف وش اللي كانوا يحلمون فيه البنات صحيح انه طويل وعضلات ووسامه عاديه بنظري حتى هو وقف وناظرني بستغراب ف مشيت وانا متجاهلته.</p>
<p style="text-align: center;">مهليل بحماس/ومن هنا يبدا فلم الحب والدراما.</p>
<p style="text-align: center;">اضحكت الجده وخلود والبنات. .</p>
<p style="text-align: center;"><br />#عائلة خالد وعبدالله.</p>
<p style="text-align: center;">كانوا جالسين على طاوله يتغدون ف قالت اوركيد/متى يجي عرس اخواني مليت وانا انتظر.</p>
<p style="text-align: center;">ابو عبدالله/قريب ان شاءالله بس خلي اخوك يجي من السفر وبنسويه بعد اسبوع.</p>
<p style="text-align: center;">اوركيد/خلينا نسحب على خالد ونسويه بدونه وش فايدته وهو جاي مع شلته الخربانه.</p>
<p style="text-align: center;">ام عبدالله/مايجوز وبعدين احترمي اخوك الكبير.</p>
<p style="text-align: center;">قلبت عيونها بملل وفجأة تذكرته فقالت بحماس/يبه انت عزمت صديق خالد الجديد؟.</p>
<p style="text-align: center;">رفع عيونه لها وقال/لا والله يابنتي ماعرف وين بيته ومين عايلته عشان ارسل لهم بطاقة الدعوه.</p>
<p style="text-align: center;">اوركيد/ليه ما ترسلها مع خالد وتخليه يوصلها له.</p>
<p style="text-align: center;">ابو عبدالله/ان شاءالله برسلها بس خليه يجي.</p>
<p style="text-align: center;">ام عبدالله/ولا تنسى ترسل دعوه لزينب.</p>
<p style="text-align: center;">صمت!!<br />غريب حتى ان اوركيد وام عبدالله حسوا بالغرابه بهدوء وصمته. <br />بعدها بدقايق ابتسم وهو يقول/اكيد. <br />وكمل بهمس/هذا اذا جت.</p>
<p style="text-align: center;">قالت اوركيد/وشلون راح نرسل لها وهي ضايعه من خمس شهور.</p>
<p style="text-align: center;">قالت ام عبدالله/اهم شي نرسل لها سوا ضايعه او لا.</p>
<p style="text-align: center;">اوركيد بملل/تضيع بطاقات وفلوس على الفاضي..</p>
<p style="text-align: center;">ناظرته ام عبدالله بحده ف سكتت.</p>
<p style="text-align: center;">اوركيد بعد دقايق قالت/انا ماقصد الاساءه لها لكن ليه نعزمها وحمد وكارهها مانبي عدوات بين هالعايله.</p>
<p style="text-align: center;">ابو عبدالله بحده/وخير ياطير لان حمد كارهها مانعزمها؟ انا اعرف زينب وابوها وامها قبل لا اعرف هذاك المتسلط وقليل الادب.</p>
<p style="text-align: center;">قلبت عيونها وقالت/مع اني ماعرفها ولا شفتها الا مره وحده وانتم تحبونها هالحب.</p>
<p style="text-align: center;">ام عبدالله/هذي كانت اخت سيدرا قبل لا تجين وكانت بنتي قبل لا اجيبك انتي ماتذكرينها لانك دايم عن جدتك وماتجين الا مره كل شهر اكيد مارح تعرفينها.</p>
<p style="text-align: center;">اوركيد بسخريه/بنت كئيبه وومتوحده اغلى مني.</p>
<p style="text-align: center;">وللمره الثانيه اسكتتها امها بنظرات غاضبه ف قال ابو عبدالله/ماصارت كذا الا من ورا الحادث وزود عليها حمد بعد ما حرمها هااطلعات.</p>
<p style="text-align: center;">ام عبدالله كملت بحزن/ثلاث سنوات ماشفتها منعها عن احد ومنع اي احد يجيها او يكلمها غير صديقاتها ولو خلود ماتقول لنا عن حالها كنا راح نقول انها ماتت الله يساعدها ويجبر خاطرها هالمسكينه للحين صورتها قبل ثلاث سنوات بعقلي مستحيل انسى ضحكتها.</p>
<p style="text-align: center;">تجاهلت اوركيد كلام امها وابوها وطلعت الجوال وافتحت على الصوره وقالت بحب/ماعلي من احد اهم شي اوبا يجي للعرس.</p>
<p style="text-align: center;">صورتها هي وزياد اللي ماكانت تدري ان زياد هي نفسها زينب. <br />#مشاعر.</p>
<p style="text-align: center;">تنفست بعمق وراحه بعد مالحقت على نفسها وسكرت الباب وقفلته ب اعجوبه.</p>
<p style="text-align: center;">تسمع صراخه برا الباب يقول عنها ب ابذى الكلمات يشتمها ويسبها ويأمرها ب فتح الباب.</p>
<p style="text-align: center;">تجاهلت صراخه وقالت وهي تصرخ عليه بسخريه من ورا الباب/انكر صوت هو صوت الحمير ياليتهم يسمعون صوتك اللي يازين صوت الحمار عندك.</p>
<p style="text-align: center;">اضحكت ب انتصار بعد ما اسمعته يتكلم بغضب .. تجاهلته واخذت جوالها وحطت السماعات وعلت الصوت تمنع صوته وكلماته الحقيره توصل لها.</p>
<p style="text-align: center;"><br />بعدها بثواني شافت اتصال من زينب ف افتحت الخط وهي تقول ب اكبر ابتسامة</p>
<p style="text-align: center;">/اخيرا فكرتي تتصلين علي.</p>
<p style="text-align: center;">حست ب ابتسامتها وهي تقول/الاسبوع اللي راح اتصلت عليكِ .</p>
<p style="text-align: center;">مشاعر/تدرين اشتاق لزوجتي الصغيره.</p>
<p style="text-align: center;">اضحكت زينب وهي تقول/اكيد زوجي الحبيب اتصل عليه.</p>
<p style="text-align: center;">عقدت حواجبها وهي تسمع كلمات زوج ام صديقتها يقول كلامات غير راقيه ومخله بالادب ف قالت بغضب/وش يقول هذا؟.</p>
<p style="text-align: center;">مشاعر/هذي مو اول مره.</p>
<p style="text-align: center;">/يضربك؟.</p>
<p style="text-align: center;">خنقتها العبره وهي تسمع نبرة زينب الحانيه ف قالت بعد ما ابلعت غصتها وبكذب/لا امي ما تسمح له يمد ايده علي.</p>
<p style="text-align: center;">كذب. في كذب لكن وش تقدر تسوي مستحيل تعلمها ان جسمها كله امتلا بالضرب والحرق. <br />وقدام امها</p>
<p style="text-align: center;">مستحيل تدخل صديقاتها الصغيره بامور عائلتها المعقده وف تشوف نظرتها المشفقه والمتندمه مستحيل. وخصوصا ان هذاك الشخص انسان ماهو طبيعي تارك انسانيته واخلاقه.</p>
<p style="text-align: center;">زينب/اذا كان يسوي لك شي قول لي تدرين مارح اقصر ولا تخافين.</p>
<p style="text-align: center;">هزت براسها بالرفض وهي تقول ب ابتسامه/لا ..ماتثقين فيني؟ انا كبيره واعرف ادافع عن نفسي لا تخافين علي.</p>
<p style="text-align: center;">تنهدت زينب وهي تعرف ان مشاعر تكذب عليها لكن خليها ترجع</p>
<p style="text-align: center;">وتشوف طريقه تأدب فيه هذاك المشوهه اخلاقيا.</p>
<p style="text-align: center;">حاولت تغير الموضوع ف قالت مشاعر/انتي بالمالديف اكيد شفتي مشاهير.</p>
<p style="text-align: center;">قالت زينب وهي تتذكر شوفتها لمشاهير هوليود ب ابتسامه/اكيد شفت كل الممثلين اللي مثلوا بفلم توايلايت وجاستن بيبر وفرقة وان دايركشن والحب انجلينا جولي وبراد بيت ودي كابرايو.</p>
<p style="text-align: center;">وكملت بعد ماخذت نفس عميق/حتى اني خليتهم يصورون معي وخليتهم يوقعون لكل واحد فيكم.</p>
<p style="text-align: center;">ابتسمت مشاعر وبدا ياخذ الوقت فيهم بين الضحك والنكت واللي صار معاها.</p>
<p style="text-align: center;">مشاعر هي الوحيده اللي تتواصل معاها زينب من غير البنات يعني زينب ماتكلم اي وحده من البنات غير مشاعر والوحيده اللي تعرف رقمها.</p>
<p style="text-align: center;">&nbsp;</p>
<p style="text-align: center;">#راشد و اوسامي.</p>
<p style="text-align: center;">راشد بملل/ليه ماسافرت معاهم انا؟.</p>
<p style="text-align: center;">اوسامي/هذا لانك غبي.</p>
<p style="text-align: center;">راشد/صح كلامك يالتني سافرت معاهم ولا قعدت معك اناظر بوجهك.</p>
<p style="text-align: center;">اوسامي/غيرك يتمنى نظره مني .</p>
<p style="text-align: center;">راشد بسخريه/اللي تتتكلم عنهم متاكد انهم بشر؟ مو حيوانات.</p>
<p style="text-align: center;">اوسامي/صراحه مادري لاني من اول ماشفتني وانت تتمنى مني نظره عاد شوف نفسك انت بشر ولا حيوان:)).</p>
<p style="text-align: center;">راشد/قوم بس خلينا ننظف بيت الامراء قبل لا يجون.</p>
<p style="text-align: center;">اوسامي/امراء الحيوانات حرام يصيرون امراء.</p>
<p style="text-align: center;">قلب عيونه وقام وهو يسحب معه اوسامي اللي رفض يقوم ف قال متذكر زياد/مسكين زياد راح للمتعه ورجع لتعب وتعبه بيزيد اذا بيبدا بعقابه.</p>
<p style="text-align: center;">راشد/يستاهل خليه يبعد عنه هالعاده.</p>
<p style="text-align: center;">وقف اوسامي وهو ينفض نفسه ويقول بستغراب/اي عاده؟</p>
<p style="text-align: center;">راشد وهو يمشي/التضحيه بنفسه. <br />#الامراء بالطياره.</p>
<p style="text-align: center;">كانوا جالسين بالجناح المخصص لهم من ركن الطياره آدم يشرب قهوته ورعد يقرا المجله وشهاب يناظر من الدريشه ..</p>
<p style="text-align: center;">قال آدم وهو يبعد الكوب عن فمه ويحطه على الطاوله/ماكان فيه داعي تسوي كل هالمشاكل عشان مالقيت لعبتك.</p>
<p style="text-align: center;">رعد وهو يناظر المجله/I care about your affairs. <br />(أهتم بشؤونك)</p>
<p style="text-align: center;">آدم/انا صار عندي فضؤل اعرف نوع لعبتك اللي لقيتها.</p>
<p style="text-align: center;">تجاهله رعد ف قال آدم ب ابتسامة على جنب/دام رعد أهتم بشي ف اكيد انه شي ممتع و..وخطير.</p>
<p style="text-align: center;">نزل المجله وناظره ببرود وقال/ليه ماتشرب قهوتك وانت ساكت.</p>
<p style="text-align: center;">حط يده على الطاوله واتكأ على خده وقال ب ابتسامة ونظره خبيثه/اذا لقيت لعبتك وشفت انها شي ممتع لا تحلم فيها لانها راح تكون لي.</p>
<p style="text-align: center;">حط المجله على الطاوله قدامه وقال وهو يناظره ببرود/انت تدري اللي يلمس اغراضي المهمه وخصوصاً اللي استمتع فيها مصيره مصير الحيوانات اللي ماتت بيدي.</p>
<p style="text-align: center;">حط يده على فمه مدعي الصدمه والخوف/اوه انا اسف.</p>
<p style="text-align: center;">كمل وهو يسحب المجله/لا تجبرني على تخريب علاقتنا آدم لاني كرهت الشخص راح يشوف جحنم قدام عيونه.</p>
<p style="text-align: center;">وناظره ب ابتسامة مرعبه/مثل ماسويت بالحيوانات الشرسه والمسكينه.</p>
<p style="text-align: center;">رجع نظره لمجله وآدم قلب عيونه بملل وسحب قهوته يشرب منها..</p>
<p style="text-align: center;">لكن</p>
<p style="text-align: center;">عقدو حواجبهم بستغراب من صوت الصرخه اللي انفزع منها شهاب.</p>
<p style="text-align: center;">وبعد نصف ساعه</p>
<p style="text-align: center;">شهاب رن الجرس ف جاء الموظف وقال شهاب ستغراب.</p>
<p style="text-align: center;">/وش هذا الصراخ.</p>
<p style="text-align: center;">الموظف/واحد من طلاب الصفوف ثاني ركب طيارتنا بالخطأ.</p>
<p style="text-align: center;">شهاب عقد حواجبه وقال/طيب ليه هالصراخ؟.</p>
<p style="text-align: center;">الموظف/اعتقد انه تفاجأ.</p>
<p style="text-align: center;">شهاب بنزعاج/وش هالاهمال هذا كيف يدخل طالب من صفوف ثاني لطيارتنا؟.</p>
<p style="text-align: center;">الموظف/دخل قبل لا يجي موعد الاقلاع وهو نام بالطياره وطرنا فيه وحنا نتوقع واحد من الطلاب.</p>
<p style="text-align: center;">لوح بيده للموظف ف راح وقال شهاب/فزعني صوته .<br />رجع نظره لدريشه وهو يتنهد.</p>
<p style="text-align: center;">آدم ما اهتم كثير للموضوع .. حط كوبه على الطاوله واول مارفع راسه تفاجأ ف تعابير رعد</p>
<p style="text-align: center;">المبتسمه والمتحمسه. <br />من النادر يشوف رعد يبتسم وخصوصا هذيك النظره الغريبه اللي تعطي شعور الحب من ثلاث سنوات يعرف رعد لكن ولا مره شاف هالنظره او هالملامح.</p>
<p style="text-align: center;">ابتسم باتساع وهو يقول بهمس/اجل لعبة رعد موجوده بالطياره.</p>
<p style="text-align: center;">وكمل وهو يقوم/ومن صفوف ثاني.</p>
<p style="text-align: center;">ومشى بنظرات خبيثه/وموجود بالطياره اللي ركبها بالخطأ.</p>
<p style="text-align: center;">وكمل وهو يتعدا جناحه وبابتسامة خبيثة/راح استمتع.</p>
<p style="text-align: center;">.<br />.مهم</p>