<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 dir="rtl" style="text-align: center;"><span style="background-color: #ffcc00; color: #ff0000;"><strong>الجزء 153</strong></span></h1>
<p dir="rtl" style="text-align: center;">#2010/2/3..الساعة7:8م</p>
<p style="text-align: center;">&nbsp;</p>
<p dir="rtl" style="text-align: center;">كانت لابسه نظاراتها الطبية وتقراء كتابها قدام الدفايه بتركيز حتى قاطعها</p>
<p style="text-align: center;">&nbsp;</p>
<p dir="rtl" style="text-align: center;">/ماما ،</p>
<p style="text-align: center;">&nbsp;</p>
<p dir="rtl" style="text-align: center;">همهمت لها وهي مركزها نظرها على الكتاب ف قلت/ليش الناس تموت؟ ،</p>
<p style="text-align: center;">&nbsp;</p>
<p dir="rtl" style="text-align: center;">توسعت عيونها ب تفاجأ ف ابعدت نظرها الكتاب وناظرتها ب استغراب من سؤالها ف عادت عليها السؤال للمره الثانية ..</p>
<p style="text-align: center;">&nbsp;</p>
<p dir="rtl" style="text-align: center;">ابعدت نظراتها عن عيونها وهي تبتسم ابتسامتها الهادية والحانيه وتقول/ليه تسالين مثل هذا السؤال ،</p>
<p style="text-align: center;">&nbsp;</p>
<p dir="rtl" style="text-align: center;">رجعت نظرها للعبتها اللي كانت عباره عن ارنب محشو ولعبة بلاستيكيه لحدى الشخصيات الكرتونية ارفعت الارنب وقالت وهي تلعب فيه/فجأة خطر على بالي السؤال ،</p>
<p style="text-align: center;">&nbsp;</p>
<p dir="rtl" style="text-align: center;">ارفعت نظرها عن لعبتها وقالت/الناس ليش تموت؟ ،</p>
<p style="text-align: center;">&nbsp;</p>
<p dir="rtl" style="text-align: center;">حطت الكتاب على الطاوله وهي تبتسم/لان هذي هي سنة الحياة ،</p>
<p style="text-align: center;">&nbsp;</p>
<p dir="rtl" style="text-align: center;">ناظرتها بعدم فهم من جوابها ف قالت توضح لها اكثر/لان لو ما مات الانسان مارح تتحمل الارض استيعاب و الكم الهال من البشر و.. شفتي جدتك شيخه هي عايشه بزمن ماهو زمنها تحس نفسها غريبه عننا حنا.. لكل انسان زمنه ووقته عشان كذا يموت الانسان ويجي انسان ثاني يحل مكانه ويحل زمنه تخيلي انسان عاش من عصور الغابره تتوقعين راح يتحمل زمننا هذا؟ ،</p>
<p style="text-align: center;">&nbsp;</p>
<p dir="rtl" style="text-align: center;">الصغيره هدت براسها معنيه رفضها ف قالت/جاوبيني انتي ليه مارح يقدر يتحمل؟ ،</p>
<p style="text-align: center;">&nbsp;</p>
<p dir="rtl" style="text-align: center;">الصغيره رجعت نظرها للعبه وقالت/لانه عاش بزمن ماهو زمنه مارح يتعود على التطورات اللي صارت بالعالم الجديد ولا راح يستوعب ان زمنه راح وصار من التاريخ ،</p>
<p style="text-align: center;">&nbsp;</p>
<p dir="rtl" style="text-align: center;">هزت براسها موافقه كلام الصغيره ف كملت/حبيبتي الانسان مايموت الانسان يترك غرفته القديمه ويروح لغرفة جديده يعيش فيها مخلد لا يعرف الموت ،</p>
<p style="text-align: center;">&nbsp;</p>
<p dir="rtl" style="text-align: center;">نزلت نظرها لصغيره وقالت وهي تضيق عيونها بحزن/ولو الموت ماكنا نعيش الاحسايس مثل احساس الحزن على فقدان شخص عزيز علينا ،</p>
<p style="text-align: center;">&nbsp;</p>
<p dir="rtl" style="text-align: center;">قالت الصغيره/الحزن ليه موجود؟ ،</p>
<p style="text-align: center;">&nbsp;</p>
<p dir="rtl" style="text-align: center;">ضحكت الكبيره بخفيف وبهدوء ف حطت يدها على راسها وتقول/لو ماكان فيه الحزن ماكان العالم استمر وكان الانسان ماستمر الحزن نعمه وهيبه من الله ولو ماكانت موجوده ماكان العالم استمر و ،</p>
<p style="text-align: center;">&nbsp;</p>
<p dir="rtl" style="text-align: center;">الصغيره ناظرتها ب اهتمام ف قالت وهي تبعد يدها عن راسها/الانسان يعيش مره وحده ف لازم يجرب هالاحساس ،</p>
<p style="text-align: center;">&nbsp;</p>
<p dir="rtl" style="text-align: center;">اخذت نظرتها ولبستها وقالت وهي تمسك الكتاب وتفتح على الصفحه اللي وقفت منها/علشان يتغير ويتقدم بحياته ،</p>
<p style="text-align: center;">&nbsp;</p>
<p dir="rtl" style="text-align: center;">قالت الصغيره وهي تناظره بهدوء/ماما كيف حبيتي خالي؟ ،</p>
<p style="text-align: center;">&nbsp;</p>
<p dir="rtl" style="text-align: center;">ماكان لازم اسالها عن خالي .. من قبل كنت دايم اسمع من اقرابنا والناس اللي تعرفنا عن خالي وعمتي انهم تزوجوا عن حب نفس امي وابوي اللي تزوجوا عن حب كانت قصتهم اشبه بقصه خياليه عاطفيه .. ابوي وخالي كانوا اصدقاء بالعمل كان ابوي احيانا يزور خالي وخالي يزور ابوي حتى شاف خالي عمتي وبدت قصة حبهم نفس الشي مع ابوي اللي شاف امي بالصدفه وحبها حب اعمى حتى انه حارب جدي الله يرحمه عشان يتزوج امي ابوي اخذ امي وخالي اخذ عمتي وكلهم عن حب&hellip;</p>
<p style="text-align: center;">&nbsp;</p>
<p dir="rtl" style="text-align: center;">انا ومهند كنا ثمرة حبهم .،</p>
<p style="text-align: center;">&nbsp;</p>
<p dir="rtl" style="text-align: center;">في البدايه كان مقرر انه انا ومهند نصير ازواج بالمستقبل لكن امي وعمتي رفضوا هالفكره وخصوصاً انه حنا انولدنا بنفس اليوم وبنفس الدقيقه والثانيه قالت عمتي</p>
<p style="text-align: center;">&nbsp;</p>
<p dir="rtl" style="text-align: center;">/لا راح نخليهم اخوان احسن من انهم ازواج و غاليه مارح تقدر تحمل غير زينب صحتها ما تسمح لها وزينب اكيد راح تكبر وتبي يصير عندها اخوان عشان كذا راح نخلي مهند اخوها بالرضاعه ،</p>
<p style="text-align: center;">&nbsp;</p>
<p dir="rtl" style="text-align: center;">في البدايه خالي وابوي ارفضوا وحتى انهم ازعلوا من زوجاتهم لكن فيه احد يقدر على قرار النساء؟:) ،</p>
<p style="text-align: center;">&nbsp;</p>
<p dir="rtl" style="text-align: center;">امي اخذت مهند وعمتي اخذتني وعلى سبع شهور رضعونا وبعد سبع شهور رجعنا ل امهاتنا طبعا بعد تعب لان مهند رفض عمتي وانا رفضت امي لانه كنت متعودين على حليب واحد وبالغصب رضينا نرضع منهم ،</p>
<p style="text-align: center;">&nbsp;</p>
<p dir="rtl" style="text-align: center;">امي وابوي وخالي كلهم ماتوا وتركوا عمتي لحالها وحيده مع طفلين .،</p>
<p style="text-align: center;">&nbsp;</p>
<p dir="rtl" style="text-align: center;">خالي انا ماتذكر ملامحه وذكرياتي مع خالي انمسحت مع ذكريات امي وابوي وحمد وسمعت ان خالي مات وانا بالغيبوبة اللي دامت ثلاث شهور سبب موته مرض خبيث واكتشف متأخر ف مات .. سمعت من اقرابنا وبالصدفه سمعتهم يقولون ان عمتي ما تحملت فراق ثلاث اشخاص غالين عليها ف ادخلت بحاله نفسيه مؤقته وامرضت واحيانا تبكي ليوم كامل وترفض الاكل .. افقدت اخوها وصديقتها وزوجها وكلهم بنفس السنه وكلهم بخمس شهور اول شهر ماتت امي والشهر الثاني مات ابوي اللي هو اخوها وبعدها بثلاث شهور مات خالي ،</p>
<p style="text-align: center;">&nbsp;</p>
<p dir="rtl" style="text-align: center;">عمتي تحملت طفلين لحالها طفل وطفله من الصعب على المراه تربي ولد لحالها لازم يكون معاها زوجها وقليل ومن النادر تلقى نساء يربون اطفال ذكور لحالها ويطلعون بارين بوالدتهم(امهم) لكن عمتي استحملت شخصيه عنيده وثقيله ومزاجيه مثل مهند وعرفت تربيه تربية صالحه.. ،</p>
<p style="text-align: center;">&nbsp;</p>
<p dir="rtl" style="text-align: center;">من سن7 لسن13 سنه وانا انادي عمتي ب ماما حتى سن ال14 وفوق صرت اناديها بعمتي او خلود ولا اخفي عليكم استغراب الناس واستغربها لانها ولانهم تعودوا اني اناديها بماما وحتى انا نفسي مادري وش السبب اللي خلاني اناديها واغير من ماما لعمتي ،،</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">نظره حزينه ناظرتها لصغيره/خالك يشبه مهند بكل شي ،</p>
<p style="text-align: center;">&nbsp;</p>
<p dir="rtl" style="text-align: center;">بعدها ماتكلمت الصغيره بي كلمه ورجعت نظرها للعبتها واما الكبيره رجعت نظرها للكتاب لكن بنظره حزينه متذكره ذكرياتها الحلوه والمره معه ،</p>
<p style="text-align: center;">&nbsp;</p>
<p dir="rtl" style="text-align: center;">"مارح اترك الحياه الا وانا متاكده ان فيه شي يحبني مثل حب عمتي لزوجها"</p>
<p style="text-align: center;">&nbsp;</p>
<p dir="rtl" style="text-align: center;">قالت بنفسها الصغيره وهي تلعب ب لعبتها بهدوء ..</p>
<p style="text-align: center;">&nbsp;</p>
<p dir="rtl" style="text-align: center;">وفعلاً ماكبرت و اتركت الحياه الا وهي متاكده ان فيه ثلاث اشخاص عاشقينها عشق الجنون ومستعدين يسون اي شي تطلبه حتى لو كانت تطلب منهم الموت راح ينفذون كلامها ،،</p>
<p style="text-align: center;">&nbsp;</p>
<p dir="rtl" style="text-align: center;">باسل بحماس/واهه شوفو شكلي اشبهني بس بصوره انضج من الحين حتى مافي الا القليل من التجاعيد حول عيني ،</p>
<p style="text-align: center;">&nbsp;</p>
<p dir="rtl" style="text-align: center;">فيصل/ملامحي شوي تغيرت شوفوا ،</p>
<p style="text-align: center;">&nbsp;</p>
<p dir="rtl" style="text-align: center;">تركي بعبوس/لحظه ليه وجهي كذا سمين؟ اكيد اللعبه فيها شي ،</p>
<p style="text-align: center;">&nbsp;</p>
<p dir="rtl" style="text-align: center;">حمد ب ابتسامه/انا ماتغيرت ،</p>
<p style="text-align: center;">&nbsp;</p>
<p dir="rtl" style="text-align: center;">رائد بغرور/الجميل يبقى جميل مهما طال العمر والزمن بليز اللي يبي يشوف صورتي يقول ماشاءالله ،</p>
<p style="text-align: center;">&nbsp;</p>
<p dir="rtl" style="text-align: center;">سامي عقد حواجبه وهو يقول/كأن خشمي كبر شوي؟ ،</p>
<p style="text-align: center;">&nbsp;</p>
<p dir="rtl" style="text-align: center;">احمد/ليه وجهي نحيف زياده؟ ،</p>
<p style="text-align: center;">&nbsp;</p>
<p dir="rtl" style="text-align: center;">فهد ب ارتياح/ماتغيرت كثير ،</p>
<p style="text-align: center;">&nbsp;</p>
<p dir="rtl" style="text-align: center;">خالد رفع حاجبه بغرور وهو يشوف صورته ويبتسم ابتسامة جانبيه ..</p>
<p style="text-align: center;">&nbsp;</p>
<p dir="rtl" style="text-align: center;">فارس/انا تقريبا اشبه ابوي همم ،</p>
<p style="text-align: center;">&nbsp;</p>
<p dir="rtl" style="text-align: center;">مهند/سبحان الله من هذا الذي يشبه القمر؟ ،</p>
<p style="text-align: center;">&nbsp;</p>
<p dir="rtl" style="text-align: center;">فيصل لانه كان جنب مهند ضحك وباسل قلب عيونه من مهند ..</p>
<p style="text-align: center;">&nbsp;</p>
<p dir="rtl" style="text-align: center;">كان كل واحد فيهم يعلق على الثاني ويسخر من الثالث ويلقون النكات على بعض حتى ان بعض اللي كانوا موجودين بمدينة الالعاب وقفوا يناظرونهم ب ابتسامة ،</p>
<p style="text-align: center;">&nbsp;</p>
<p dir="rtl" style="text-align: center;">وفي الحقيقه مهند شاف كل صور الشباب معدا فارس واللي مان كان يبي يشوف صورته الا ان شي قاطعه وخلاه يبعد عن فارس ويشوف الشي اللي قاطعه ،،</p>
<p style="text-align: center;">&nbsp;</p>
<p dir="rtl" style="text-align: center;">لكن</p>
<p dir="rtl" style="text-align: center;">لحظه</p>
<p dir="rtl" style="text-align: center;">كأن فيه شي نسوه.</p>
<p dir="rtl" style="text-align: center;">شخص نسوه.</p>
<p dir="rtl" style="text-align: center;">ماله صوت ،</p>