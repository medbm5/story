<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 dir="rtl" style="text-align: center;"><span style="background-color: #ffcc00; color: #ff0000;"><strong>الجزء 56</strong></span></h1>
<p dir="rtl" style="text-align: center;">قامت وكانت ماسكه راسها من الصداع ... تلفتت يمين ويسار وهي قاعده على السرير شافت الشباب نايمين على الارض وفهد وحمد كان حاطين راسهم على السرير ولافين ايديهم على رووسهم</p>
<p dir="rtl" style="text-align: center;">استغربت منهم ومن هالحال والاغراب كانت بغرفه فهد ورائد</p>
<p dir="rtl" style="text-align: center;">حاولت تتذكر وش صار معها</p>
<p dir="rtl" style="text-align: center;">زينب بتفكير/رحنا الملاهي و و -مايلت راسها لليميين- وبعدين دخلنا بيت الرعب وههههه راحو يركضون وبعدين~توسعت عيونها~اييه صح عامر شفت عامر وبعدين نمت :/</p>
<p dir="rtl" style="text-align: center;">وبعدين وش صار</p>
<p dir="rtl" style="text-align: center;">ناظرت الشباب وتنهدت</p>
<p dir="rtl" style="text-align: center;">قامت عن السرير شوي شوي تخاف انهم يقومون</p>
<p dir="rtl" style="text-align: center;">اخذت الجوال وشافت الساعه 2:44 تنهدت/مابقى شي على وقت دوام</p>
<p dir="rtl" style="text-align: center;">طلعت برا الغرفه وتوجهت لغرفتها وهي دايخه و تترنح</p>
<p style="text-align: center;">&nbsp;</p>
<p dir="rtl" style="text-align: center;">وبعد دقايق وصلت لغرفتها دخلت الحمام&lt;~وانتم بكرامه~&gt; تتروش</p>
<p dir="rtl" style="text-align: center;">طلعت واللبست الشاش اللي يغطي صدرها ولبست فوقه بلوزه بيضاء والثوب تتجهز لمدرسه ناظرت لساعه 3:23 تنهدت بضيق تبي ينتهي اليوم بسرعه او بالاحرى تبي تنتهي هالسنه بسرعه وترجع لعايلتها وانوثتها لانها كانت متاكده ان حمد بيمل من ملاحقته ويتزوج ثانيه&hellip; بس ماهي مثل ماتفكر حمد مو اي احد او اي شي ينسى او يمل ان كان في راسه شي راح يسويه حتى ولو بعد ثمانين سنه وبنسبه لزينب فهي حياته وقلبه من دونها</p>
<p style="text-align: center;">&nbsp;</p>
<p dir="rtl" style="text-align: center;">انسدحت على السرير تفكر</p>
<p dir="rtl" style="text-align: center;">تطلع برا وتتمشى اوو صحح نسيت انه فيه حظر تجول من الساعه 12 يمنع على اي طالب او عامل الخروج من السكن</p>
<p dir="rtl" style="text-align: center;">فكرت وعجزت تلقى حل</p>
<p dir="rtl" style="text-align: center;">تقلبت يمين ويسار كم مره عشان يجيها النوم طفشت وملت تبي تطلع مره ثانيه نست وش صار لها ولا درت وشلون رجعت لسكن</p>
<p dir="rtl" style="text-align: center;">نامت من دون ماتحس على نفسها ومن كثره التفكير نامت واحرقت عقلها</p>
<p dir="rtl" style="text-align: center;">نروح لم مكان بعيد عن المدرسه والسكن</p>
<p style="text-align: center;">&nbsp;</p>
<p dir="rtl" style="text-align: center;">قاعده على السجاده وبكل خشوع كانت تبكي بداخلها</p>
<p dir="rtl" style="text-align: center;">دخلت عليها وهي عارفه وش كانت تفكر فيه</p>
<p dir="rtl" style="text-align: center;">بصوت حزين/خلاص يايمه ماعاد صار لنا الوقت نحزن</p>
<p dir="rtl" style="text-align: center;">قامت الصلاه وهي تمسح دموعها وبصوت مبحوح/ضيعنا البنت ضيعناها ياخلود البنت امانه بربقبتي وشلون سمعت كلامك اهه ياحسرتي عليك يا علي ليه خليت المسكينه ورحت حسبي الله ونعم الوكيل نزلت راسها وهي تبكي</p>
<p dir="rtl" style="text-align: center;">خلود بقهر /يمه خلاص ترا قهرتيني هي اللي اختارت وانا ماجبرتها هي كبيره ماهي بصغيره عشان تخافين عليها</p>
<p dir="rtl" style="text-align: center;">الجده تبكي/ياليتني ماسمعت كلامك ياليتني ماخليتها تروح ياليتك ماقلتيها هالاختيار البشع ياخلود هذي بنتي هذي صغيره هذي بنت الغاليه غاليه تركتها عند ابوها وابوها خانها خانها وترك بنته وتدرين لو يدري حمد وش مسوين فيها والله مارح يخلينا وانا وانتي واي احد ثاني ماحد يقدر على اعصابه وكل شوي يتصلون. علي عماتها. وخالتها وعمومها وخوالاها وحتى شيوخ العائيله يتصلون. يقولون ليش ماودعتنا ليه. ماقالت لنا ليه ماودعتني وكل شوي يقولون لي وين سافرت وغير هذا انا ندمت كل يوم اقوم مفزوعه كل احلم فيها تبكي يابنتي ليه مااتصلتي عليها ولا خليتيني اتصل عليها الحين وش بتقول راح تقول رموني هالرميه ماصدقوا متى اروح عنهم -وهي تبكي اكثر من قبل-راح تشكك فينا يابنتي رجعيها راح اسوي كل شي عشان ماتتزوج حمد راح اذبحه بيدي اذا قرب منها رجعيها يابنتي تكفين مابي اضيعها مثل ماضعيت ولدي وزوجته تكفين يابنتي رجعيها لي</p>
<p style="text-align: center;">&nbsp;</p>
<p dir="rtl" style="text-align: center;">خلود ندمت لانها قالت لها تروح لمدرسه عيال وسكنيه واللي قهرها ان امها حطت كل اللوم على خلود مادرت وشلون كان شعورها يوم راحت وفضى البيت من دونها خلود ماقدرت تنام يوم راحت زينب وتركتهم هي بعد مشتاقه لها وودها ترجعها ندمت كثير لانها قالت لها تروح</p>
<p dir="rtl" style="text-align: center;">خلود اخذت زينب من يوم كان عمرها 7 سنوات فقدت امها فجاءه وابوها اختفى من دون اي كلمه وشلون ؟؟(راح اقول لكم بالباراتات الجايه) اخذت زينب ربتها على انها بنته واعتقدت انها بنتها للابد</p>
<p dir="rtl" style="text-align: center;">بس مافي ام تتخلا عن بنتها</p>
<p dir="rtl" style="text-align: center;">راحت لغرفتها بهدوء وهي تشوف امها رجعت تصلي مرا ثانيه لعل حفديتها ترجع ويعقل حمد تسحبت من عندها بالغصب وطلعت من الغرفه تركض وهي تبكي فتحت الباب ورمت نفسها على السرير واخذت مخدتها وكتمت بكاءها الشديد وشهقاتها المكتومه</p>
<p dir="rtl" style="text-align: center;">مرت على بالها صورت زينب وهي تبتسم وتضحك يوم ودعتهم زاد بكاءها يوم تذكرتها لامت نفسها وشلون تتركها وتروح هناك بالحالها بكت وبكت ولامت نفسها كل ماتتذكرها بس وش الفايده من بكاءها من بعد مافات الفوت من بعد ما طاح الفاس براس</p>
<p dir="rtl" style="text-align: center;">حست بالالم في جنبها ومسكته بيدها وهي تبكي ماتدري وش اللي وجعها اكثر الالم اللي في جنبها ولا فراق زينب اللي الله واعلم متى بترجع لها ومتى بيمل حمد منها ومن دوارتها</p>
<p dir="rtl" style="text-align: center;">والله المستعان</p>
<p dir="rtl" style="text-align: center;">نرجع لم زينب</p>
<p dir="rtl" style="text-align: center;">قدامها ظالم واصوات غريبه وصوت مبحوح يبكي قربت منها بس للحين ماتشوف شي من الظالم وكل ماقربت من صاحب الصوت يبتعد ويبتعد ركضت فجاءه في الظالم تدور صاحل الصوت وقفت تتلفت يمين ويسار ماشافت احد ماتشوف الا الظالم حست شي يطيح فيايدها رفعت ايدها وشافت دم</p>
<p dir="rtl" style="text-align: center;">صرخت بجزع وخوف ودموعها عجزت توقف بالظالم مابان الا دم اللي امتلا ايدينها حاولت تطلع صوت تناجي احد بس مافي صوت ركضت بسرعه وهي تبكي وتصارخ والدم ماوقف من ايدها</p>
<p dir="rtl" style="text-align: center;">شافت من بعيد وهي تركض نور خفيف راحت تركض لمه وكل ماقربت منه يبعد عنها النور سمعت صوت يناديها صوت حزين التفت وشافت رجل واقف قربت منه زينب ودموعها ماوقفت مسكت ذراعه التفت لها وشافته يبكي دم حاولت تساله بس صوتها عجز يطلع وفجاءه شافته يروح حاولت تلحق فيه بس عجزت تلحقه صارخت تناديه بقوه وهي تناديه ماعرفت من هالرجل اللي كان واقف بس دموعها ماوقفت وراحت تركض مره ثالثه تنادي احد بالظالم وقفت تحس انها اختنقت رفعت ايدها وشافت الدم ماوقف حتى وصل لثيابها صرخات بقوه وهي تبكي وتقول/لا لا وخر اهئ اتركني وخر عني</p>
<p dir="rtl" style="text-align: center;">حست بايدين تلمس خدها</p>
<p dir="rtl" style="text-align: center;">قامت بسرعه وهي تشوف نفسها بالبانيو شافت الماء مليها ملي ملالسها شعرها كانت شبه سابحه رفعت راسها وشافتهم واقفين يناظرونها بخوف وقلق</p>
<p dir="rtl" style="text-align: center;">سندت راسها على حرف البانيوم وهي مسكره عيونها تتنهد بشكر لانه كان حلم</p>
<p dir="rtl" style="text-align: center;">ناظرت فيهم بابتسامه</p>
<p dir="rtl" style="text-align: center;">خالد معقد حواجبه وبخوف/بسم الله عليك وش فيك خوفتنا</p>
<p dir="rtl" style="text-align: center;">ناظرت الشباب وشافت بعيونهم الخوف اكيد هم اللي الشالوها وحطوها بالماء كانت متاكده انهم حاولوا يقومنها بشتى الطرق بس ماكانت راح تقوم</p>
<p dir="rtl" style="text-align: center;">قامت بابتسامه</p>
<p dir="rtl" style="text-align: center;">وهم يشوفنها</p>
<p dir="rtl" style="text-align: center;">زينب بابتسامه/تاخرنا على المدرسه -تشوف نفسا-يوووه يعني لازم ابدل من جديد -ناظرتهم بابتسامه-روحوا انتم اول وانا بجي بعدكم يلاا بسرعه يمديني البس مره ثانيه</p>
<p dir="rtl" style="text-align: center;">فارس بعصبيه ومعقد حواجبه/ولك وجهه تبتسم ولا كان شي صار على الاقل طمنا قول مافيك شي وش الهبل اللي فيك هااه حنا كنا بنموت من الخوف يوم شفناك ناايم وانت تصارخ وتهتز حاولنا نقومك عجزنا على الاقل فكر فينا امس اختفيت واغمى عليك واليوم هذي حالتك وش شايفنا هاه؟</p>
<p dir="rtl" style="text-align: center;">زينب بابتسامه/حلمت بكابوس</p>
<p dir="rtl" style="text-align: center;">خالد/وامس شفنا واحد ضامك قدام العالم والخلق وفجاءها اختفيت معه بالزحمه</p>
<p dir="rtl" style="text-align: center;">زينب تنهدت/بقول لكم بعدين خلونا نروح لا نتاخر</p>
<p dir="rtl" style="text-align: center;">خالد كان يبي يتكلم بس قاطعه فارس وهو يأشر عليه نطلع ونتفاهم بعدين</p>
<p dir="rtl" style="text-align: center;">طلعوا من الغرفه كانوا لابسين وجاهزين بس انتظروا زينب راحو لغرفتها وشافو حالتها الغريبه كلهم فزعوا يوم شافوها تهتز وتصارخ كلهم حالوا يقومونها بس عجزوا عنها شالها فهد وملا البانيوم ماء وغطسها داخل بس للحين ماقامت وكل شوي تهتز اكثر من قبل وتصارخ ووتمسك فيه وتغرس اضافرها برقبته وهي تتمتم بكلامات ماهي مفهومه خافوا الشباب من شكلها وفهد تألم من غرس اضافرها بكل مكان من جسمه</p>
<p dir="rtl" style="text-align: center;">وبعد كم محاوله وهو يدخلها الماء ويطلعها لين مافاقت وهي تناظرهم</p>
<p dir="rtl" style="text-align: center;">نزللوا الشباب من السكن وقبل ماينزلوا بدل فهد ثيابه لانها كانت مليانه مويه وشوي دم من رقبته ضمدها له فارس وهم ماشين تاخرت زينب عنهم وخافوا صار لها شي</p>
<p dir="rtl" style="text-align: center;">تنهدوا براحه وهم يشوفها تمشي وتضحك مع عبدالله وسامي</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">((لتذكير فقط:عبدالله وسامي اللي تلكمت معاهم بالمصعد وتراهنت معهم امتى بتقعد مع خالد بنفس الغرفه وللمراجعه شوف البارت الثاني))</p>
<p style="text-align: center;">&nbsp;</p>
<p dir="rtl" style="text-align: center;">زينب وهي تضحك وتهز براسها/لالا مالي دخل جيبوا فلوسي</p>
<p dir="rtl" style="text-align: center;">سامي يضحك/اصبر لين اخذ فلوس من امي وابوي</p>
<p dir="rtl" style="text-align: center;">زينب مسويه نفسها معصبه/مااالي دخل يلاا جيب فلوسي ال9000 ماحد قال لك تتراهن</p>
<p dir="rtl" style="text-align: center;">عبدالله يضحك/الحمدالله انا فلوسي اهون منك ياسامي زين اني تراهنت بشي خفيف</p>
<p dir="rtl" style="text-align: center;">زينب ببرائه/الحين ليش تقولون ان خالد شخص صاحب مشاكل ومغرور ومادري وش</p>
<p dir="rtl" style="text-align: center;">سامي يتنهد/انت تدري كم طالب سكن معاه ماخله يعيش زي العالم والناس انا مستغرب وشلون ماسوا لك شي</p>
<p dir="rtl" style="text-align: center;">عبدالله/اييه والله انا اول ماانتقلت لهنا يناظرني باحتقار ويتامر علي ومرا تضاربت معه قهرني بنظراته الاختقار والغرور</p>
<p dir="rtl" style="text-align: center;">زينب/غريبه مع اني مااشوفه كيذا ابد صح ان طلباته كثيره وييتامر احيانا ويقهر احيانا بس ماشفت منه الاحتقار والغرور الزايد</p>
<p dir="rtl" style="text-align: center;">عبدالله وهو يناظر سامي/يمكن لانه شاف فيه ملامح بناتيه</p>
<p dir="rtl" style="text-align: center;">زينب التفت له بسرعه وفي عيونها الشرار وعبدالله على طول راح ورا سامي اللي كان يضحك عليهم</p>
<p dir="rtl" style="text-align: center;">زينب وهي معقده حواجبها/اسمعك المره الثانيه اخلي النهر قبرك</p>
<p dir="rtl" style="text-align: center;">عبدالله وهو متخبي ورا سامي ويضحك/طيب طيب soone</p>
<p dir="rtl" style="text-align: center;">زينب قعدت تضحك عليه لانه نطقها خطا</p>
<p dir="rtl" style="text-align: center;">زينب تمشي وهي تضحك/قصدت سوري وشو سوني</p>
<p dir="rtl" style="text-align: center;">سامي انفقع ضحك</p>
<p dir="rtl" style="text-align: center;">وعبدالله معقد حواجبه/اقول اسكت بس يعنني اعرف انجليزي</p>
<p dir="rtl" style="text-align: center;">زينب ضحكت عليه واللي ضحكها اكثر احراجه والخجل اللي باين عليه</p>
<p dir="rtl" style="text-align: center;">زينب/تعلم من استاذك زياد</p>
<p dir="rtl" style="text-align: center;">عبدالله وهو رافع حاجب ومنزل الثاني/اقول هش بس انا لحين بكامل قوايي العقليه وش شايفني مجنون اجي لمك اتعلم الانجليزي الله واعلم وش بتعلمني</p>
<p dir="rtl" style="text-align: center;">سامي وهو يضحك/لا تعلمه شي اخاف يجيب العيد علينا</p>
<p dir="rtl" style="text-align: center;">زينب بتفكير/اييه صادق اخاف يجيب العيد مثل كلمه سوني ويقصد فيها سوري حتى جدتي تعرف تقولها احسن منك</p>
<p dir="rtl" style="text-align: center;">عبدالله/هاهاها تضحك</p>
<p dir="rtl" style="text-align: center;">زينب وهي تناظره/ايه غصبن عنك تضحك</p>
<p dir="rtl" style="text-align: center;">سامي وقف/شوف مو كنهم اصدقاك كنهم معصبين</p>
<p dir="rtl" style="text-align: center;">زينب تنهدت من دون ما تناظرهم وتذكرتهم</p>
<p dir="rtl" style="text-align: center;">زينب التفت لهم وهي تبتسم وتلوح بيدها</p>
<p dir="rtl" style="text-align: center;">رجعت تناظر سامي وعبدالله ومعقده حواجبه/ترا مانسيت فلوسي ياويلكم ان ماجبتوها اليوم فاهمين</p>
<p dir="rtl" style="text-align: center;">سامي حط ايده ورا رقبته وهو يضحك</p>
<p dir="rtl" style="text-align: center;">وعبدالله ضحك مثله وبصوت واحد/طيب مارح ننسى</p>
<p dir="rtl" style="text-align: center;">زينب راحت لم خالد والشله وقفت بوسط الطريق والتفت لسامي وعبدالله</p>
<p dir="rtl" style="text-align: center;">ارتسمت علامات الاستفهام بعيونهم</p>
<p dir="rtl" style="text-align: center;">زينب بابتسامه مدت اصبعين وقربتهم لعيونها وووخرتهم وواشرت على عبدالله وسامي بعيونهم</p>
<p dir="rtl" style="text-align: center;">فهموا قصدها وهم يضحكون</p>
<p dir="rtl" style="text-align: center;">وكملت طريقها لشباب</p>
<p>&nbsp;</p>