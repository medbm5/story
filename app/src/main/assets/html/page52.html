<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 dir="rtl" style="text-align: center;"><span style="background-color: #ffcc00; color: #ff0000;"><strong>الجزء 53</strong></span></h1>
<p dir="rtl" style="text-align: center;">فارس/شوفوا وشلون يتزلج ولا كانها اول مرا له</p>
<p dir="rtl" style="text-align: center;">الشباب/ايه</p>
<p dir="rtl" style="text-align: center;">فارس بابتسامه حنونه/خلينا نتشارك معه التزلج خلينا نسوي عرض</p>
<p dir="rtl" style="text-align: center;">الشباب كل واحد يناظر الثانيه وفهموا قصده كلهم توجهوا لزينب وهم يدورون حوليها</p>
<p dir="rtl" style="text-align: center;">زينب فهمت قصدهم وصارت تدور حولين نفسها حتى سوت دائره</p>
<p dir="rtl" style="text-align: center;">قرب فارس لها ومسك خصرها وحملها وهو يتزلج ودار فيها نزلها وهي تضحك فهد وخالد قعدو وزينب الباقين سوا صف وراحو مسرعين وهم يتزلجون ونطوا من فوق خالد وفهد وكان شكلهم مرا جميل لدرجه ان اللي كان بصاله وقفوا ع جنب وصارو يشاهدونهم وبعضهم يصورون وسوا حركات ثانيه وثالثه جذب الحاظرين حتى خلص وقتهم وطلعوا اللي في الصاله صفقوا لهم لعرضهم اللي جذب اللي برا حتى عمال ال صاله صفقوا لهم لانهم من كيذا زاد من مصروف الصاله</p>
<p style="text-align: center;">&nbsp;</p>
<p dir="rtl" style="text-align: center;">احمد وسامي وباسل وفيصل كانوا يلوحون لحاظرين</p>
<p dir="rtl" style="text-align: center;">زينب وهي تضحك/مصدقين انفسهم</p>
<p dir="rtl" style="text-align: center;">باسل وفيصل/ايه وش فيها</p>
<p dir="rtl" style="text-align: center;">فارس وهو يناظر زينب/الحين ليش تضحك وانا ماسك خصرك</p>
<p dir="rtl" style="text-align: center;">زينب وقفت وهي تتذكر موقفهم زينب وقفت ووقفوا معاها</p>
<p dir="rtl" style="text-align: center;">زينب/&hellip;&hellip;</p>
<p dir="rtl" style="text-align: center;">فارس يرمش/&hellip;</p>
<p dir="rtl" style="text-align: center;">والشباب يناظرونها</p>
<p dir="rtl" style="text-align: center;">زينب تناظر فارس وفجااه صار وجهها احمر من كل مكان في وجهها حطت يدها على وجهها</p>
<p dir="rtl" style="text-align: center;">فارس يضحك والشباب/وش فيك</p>
<p dir="rtl" style="text-align: center;">زينب منحرجه/ولا شي</p>
<p dir="rtl" style="text-align: center;">فارس وهو يضحك/ ماجوبتني</p>
<p dir="rtl" style="text-align: center;">زينب بعدت ايديها عن وجهها/اي واحد يلمسني من هنا&gt;وهي تاشر على خصرها&gt; اضحك امم يدغدغني :))</p>
<p dir="rtl" style="text-align: center;">فارس/اجل ليه انحرجت انت وجهك</p>
<p dir="rtl" style="text-align: center;">زينب تحاول تضيع السالفه/يلااا خلينا نلعب قطار الموت</p>
<p dir="rtl" style="text-align: center;">فارس والشباب/ يلاا</p>
<p dir="rtl" style="text-align: center;">كانوا كلهم يضحكون على شكل زينب لانهم للحين مااختفاء الخجل من وجهها وكان خجلها مبالغ فيه</p>
<p dir="rtl" style="text-align: center;">الشباب وقفوا فجاءه من بعد مااستعبوا اللي قالته زينب</p>
<p dir="rtl" style="text-align: center;">الشباب بصوت واحد/قطااار الموت</p>
<p dir="rtl" style="text-align: center;">زينب وهي تمشي وتضحك/اييه يلااا</p>
<p dir="rtl" style="text-align: center;">وصلوا عند القطار وانتظروا في الصف ليجي دورهم</p>
<p dir="rtl" style="text-align: center;">وبعد دقايق اخيرا</p>
<p dir="rtl" style="text-align: center;">كل وحد ركبوا</p>
<p dir="rtl" style="text-align: center;">فارس وزينب</p>
<p dir="rtl" style="text-align: center;">تركي وحمد</p>
<p dir="rtl" style="text-align: center;">خالد وفهد</p>
<p dir="rtl" style="text-align: center;">سامي واحمد</p>
<p dir="rtl" style="text-align: center;">رائد و فيصل وباسل جنب بعض</p>
<p dir="rtl" style="text-align: center;">زينب تناظرهم من ورا/اسمعوا ارفعوا ايديكم لاجاء ينزل القطار ارفعوا ايديكم اوكي</p>
<p dir="rtl" style="text-align: center;">الشباب بصوت واحد وبعصبيه/لااا</p>
<p dir="rtl" style="text-align: center;">زينب تضحك/لا تصيرون خوافين</p>
<p dir="rtl" style="text-align: center;">تركي/انا مستغرب منك مع ان وجهك نعوم الا لك قلب قوي</p>
<p dir="rtl" style="text-align: center;">زينب تبتسم بخبث/لا يكون خايفين</p>
<p dir="rtl" style="text-align: center;">الشباب بصوت واحد بصراخ/لااا</p>
<p dir="rtl" style="text-align: center;">زينب قعدت تضحك</p>
<p dir="rtl" style="text-align: center;">وبعد دقايق بدا يمشي القطار على شوي شوي لين ناوصل القمه</p>
<p dir="rtl" style="text-align: center;">زينب رفعت يدها وهي تضحك</p>
<p dir="rtl" style="text-align: center;">فارس بجديه/زياد اسمع يمكن تقول اني خواف بس الحين لازم نكون جديدين</p>
<p dir="rtl" style="text-align: center;">زينب التفت له وهي رافعه ايديها وتضحك/وشو</p>
<p dir="rtl" style="text-align: center;">فارس ياخذ نفس عميق/نزل ايديك و</p>
<p dir="rtl" style="text-align: center;">وااااااااااااااااااااا</p>
<p dir="rtl" style="text-align: center;">نزل فيهم القطار بسرعه مخيفه وزينب رافعه ايديها وهي تضحك والحماس ملي عيونها</p>
<p dir="rtl" style="text-align: center;">من بعد ماهدا القطار شوي وارتفع مرا ثاني</p>
<p dir="rtl" style="text-align: center;">زينب وهي تناظرهم من ورا شافت حالتهم حاله كل واحد متمسك بالثاني وكل واحد يسب على زينب لانهم سمعوا كلامها مع انهم متعودينين على الالعاب بس مااستعدوا علقيا لنزول وصارت فجاه</p>
<p dir="rtl" style="text-align: center;">زينب فطست ضحك عليهم وعلى شكل فارس اللي كان يسب معاهم</p>
<p dir="rtl" style="text-align: center;">فارس وهو ياخذ يلهث/اسمع خلك رجال واقعد زين وامسك بالحديده لا تطيح</p>
<p dir="rtl" style="text-align: center;">زينب وهي تضحك/مابيي خليني استانس</p>
<p dir="rtl" style="text-align: center;">وفجاه نزل القطار اسرع من قبل وكل ماجا دور الدوامه يصرخون اكثر من قبل لان تصير رجولهم فوق ورووسهم تحت وهذا اكثر شي خوفهم وخصوصا سامي واحمد اللي مايتحملون هالالعاب</p>
<p style="text-align: center;">&nbsp;</p>
<p dir="rtl" style="text-align: center;">وبعد ماخلص دورهم نزلوا ورجولهم ترتجف وزينب فاطسه ضحك على اشكالهم</p>
<p dir="rtl" style="text-align: center;">زينب وهي رافعه يدها وتاشر على لعبه السفينه/هيياااا الللي هناك</p>
<p dir="rtl" style="text-align: center;">الشباب ناظروها بعصبيه</p>
<p dir="rtl" style="text-align: center;">زينب فهمت عليهم وقعدت تضحك</p>
<p dir="rtl" style="text-align: center;">احمد وهو معقد حواجبه/انت معقوله مااخفت</p>
<p dir="rtl" style="text-align: center;">زينب ابتسمت/لا ليه الختف بالعكس احب هالالعاب هذي</p>
<p dir="rtl" style="text-align: center;">حمد وتركي ناظرو بعض وبابتسامه خبيثه/اووكي وش رايك تدخل بيت الرعب</p>
<p dir="rtl" style="text-align: center;">زينب من دون تفكير/يلاااا</p>
<p dir="rtl" style="text-align: center;">الشباب تنهدوا من زينب وحماسها المفرط</p>
<p dir="rtl" style="text-align: center;">سبقتهم زينب لبيت الرعب واخذت تذاكر لهم</p>
<p dir="rtl" style="text-align: center;">فهد وقف تركي وحمد</p>
<p dir="rtl" style="text-align: center;">فهد بانزعاج/اسمع اذا صار له شي ترا انت وياه المسؤليين عنه</p>
<p dir="rtl" style="text-align: center;">تركي وهو يهز كتوفه/انا بشوف اذا يخاف والا لا</p>
<p dir="rtl" style="text-align: center;">حمد/اسمع انا مو قصدي شي بس مو معقوله ما يخاف من شي ابي اشوف بس</p>
<p dir="rtl" style="text-align: center;">فهد معقد حواجبه/لا تورطونا معاكم</p>
<p dir="rtl" style="text-align: center;">رائد انزعج منهم لانه ماعرف وش كانوا بيسوون فيه</p>
<p dir="rtl" style="text-align: center;">رائد/تركي وحمد اعقلوا ماحنا ناقصين</p>
<p dir="rtl" style="text-align: center;">فارس وهو حاط ايده ع رقبته/فهد ورائد صادقين لا يصير شي فيه</p>
<p dir="rtl" style="text-align: center;">فهد وتركي التفتوا لشباب الباقين/وش رايكم انتم</p>
<p dir="rtl" style="text-align: center;">احمد وخالد وسامي وباسل وفيصل/لا تورطونا معاكم</p>
<p style="text-align: center;">&nbsp;</p>
<p dir="rtl" style="text-align: center;">زينب من بعيد/يلااا يالشباب جاء دورنا</p>
<p dir="rtl" style="text-align: center;">فهد والشباب تنهدوا الا تركي وحمد الا تحمسوا بيشوفون وش ردت فعله</p>
<p dir="rtl" style="text-align: center;">دخلوا البيت وكل وحد عليه ربطه يد مكتوب فيها [اتمنى لكم رحله تعيسه] واول مادخلوا تسكر الباب بهدوء وصوت الصدى تسكيرته ملت المكان كان البيت كبير من داخل ومظلم جدااا وكانت في شموع على الجدار والجدار مليان دم وروسوم مرعبه كل الشباب وحتى زينب جتهم قشعريره</p>
<p dir="rtl" style="text-align: center;">احمد وهو يناظر الشباب/خلكم قريبين على بعض</p>
<p dir="rtl" style="text-align: center;">الشباب/طيب</p>
<p dir="rtl" style="text-align: center;">وبدوا يمشون وبعد دقايق من مشيهم</p>
<p style="text-align: center;">&nbsp;</p>
<p dir="rtl" style="text-align: center;">سامي/امم شباب</p>
<p dir="rtl" style="text-align: center;">الشباب وزينب/هلا</p>
<p dir="rtl" style="text-align: center;">سامي/من هو اللي لمس كتفي</p>
<p dir="rtl" style="text-align: center;">زينب والشباب التفتوا عليه وهم بدا يحسون بالخوف/م م&hellip; حنا</p>
<p dir="rtl" style="text-align: center;">زينب والشباب التفتوا لورا شوي شوي</p>
<p dir="rtl" style="text-align: center;">وفجاءه كلهم صرخوا بدوا يركضون من دون وعيي وزينب كانت العكس كانت تركض وهي تضحك على اشكالهم لان اللي شافوه رجل بعين وحده ووجهه اشبه بالمشوه وماله اذن ونصف شعره محترق وكان فكه التحتي نازل ومليان دم ويده مقطوعه نصفها والثانيه موجوده وكان ماسك ساطور وبوسط الساطور راس طفل مبتسم وشعره اسود قصير وعيون واسعه وحدقه العين مليانه دم</p>
<p dir="rtl" style="text-align: center;">الوحش بصوت مخيف مبتسم/انتم فريستي</p>
<p dir="rtl" style="text-align: center;">وكلهم بدوا يركضون وهم خايفين مرت عليهم وحوش ثانيه بس ماانتبوه لها لان كان الرعب والحماس ملي عيونهم وبعد دقايق من الركض كلهم طلعوا بنفس الوقت وهم يلهثون ويضحكون بنفس الوقت</p>
<p dir="rtl" style="text-align: center;">على اشكالهم</p>
<p dir="rtl" style="text-align: center;">راحو قعدو بمكان يرتاحون من الركض</p>
<p dir="rtl" style="text-align: center;">وبعد دقايق زينب قعدت. تضحك اكثر من قبل ما تتذكر اشكالهم ووشلون ركضوا ووشلون كانت وجيههم يوم شافوا الرجال</p>
<p dir="rtl" style="text-align: center;">زينب وهي تضحك/ياليتني صورتكم</p>
<p dir="rtl" style="text-align: center;">الشباب التفتوا ولا عطوها وجهه طنشوها وهي فاطسه ضحك عليهم</p>
<p dir="rtl" style="text-align: center;">سامي وهو يناظر حمد وتركي/انبسطوا عساكم ارتحتوا</p>
<p dir="rtl" style="text-align: center;">تركي وهو منسدح على الارض/ماتوقعت انه بيضحك وهو يركض</p>
<p dir="rtl" style="text-align: center;">حمد/ايه صادق الانسان الطبيعي يركض وهو يصارخ مو يضحك</p>
<p dir="rtl" style="text-align: center;">زينب والاستفاهم على وجهها/تقصدوني</p>
<p dir="rtl" style="text-align: center;">الشباب/اييه</p>
<p dir="rtl" style="text-align: center;">خالد يتنهد/يبون يخوفونك يشوفون اذا كنت بتخاف</p>
<p dir="rtl" style="text-align: center;">زينب وهي تلتفت على تركي حمد/هاه وش رايكم شفتوا خوفي</p>
<p dir="rtl" style="text-align: center;">حمد وتركي باانزعاج/لا بدل مانشوفك تصيح شفناك تضحك</p>
<p dir="rtl" style="text-align: center;">زينب تضحك/والله اني مت من الخوف بس يوم شفت اشكالكم راح الخوف وركضت وانا اضحك</p>
<p dir="rtl" style="text-align: center;">رائد يحاول يغير الموضوع/المهم من يبي ايسكريم</p>
<p dir="rtl" style="text-align: center;">زينب والشباب/انا</p>
<p dir="rtl" style="text-align: center;">رائد وقف وينفظ ملابسه من الغبار/قولوا وش تبون</p>
<p dir="rtl" style="text-align: center;">زينب/فانيليه مع فراوله</p>
<p dir="rtl" style="text-align: center;">خالد وتركي وحمد وفارس/شوكولاطه</p>
<p dir="rtl" style="text-align: center;">سامي وباسل واحمد وفيصل وفهد/فانيليه وشوكولاطه</p>
<p dir="rtl" style="text-align: center;">رائد مد يده/يلاا ادفعوا</p>
<p dir="rtl" style="text-align: center;">باسل وهو موسع عيونه/افاا بس ندفع وراه مانت تدفع</p>
<p dir="rtl" style="text-align: center;">رائد/كل واحد يدفع لنفسه يلاا جيبوا</p>
<p dir="rtl" style="text-align: center;">باسل وهو يطلع الفلوس/بخيل امسك هذا كلنا</p>
<p dir="rtl" style="text-align: center;">رائد وهو يناظره من تحت لفوق/اوخس يالكريم المهم لا احد يتحرك وابي واحد يجي معي ماقدر اشيلهن كلهن بالحالي</p>
<p dir="rtl" style="text-align: center;">فارس/انا اجي معك</p>
<p dir="rtl" style="text-align: center;">قام فارس وراح</p>
<p style="text-align: center;">&nbsp;</p>
<p dir="rtl" style="text-align: center;">زينب دق جوالها وهي تناظر الجوال ماعرفت الرقم ف مااحبت ترد عليه لان وقتها بيضيع وهي مبسوطه</p>
<p style="text-align: center;">&nbsp;</p>
<p dir="rtl" style="text-align: center;">وبدوا الشباب يسولفون عن البيت الرعب وش شافوا قدامهم ووشلون ركضوا وهم خايفين ويضحكون والحماس مالي عيونهم وزينب كانت فاطسه ضحك عليهم ووشلون يوصوفون شعورهم واشكالهم</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">كل هذا صار مع زينب ولا درت انه كانت في عيون شافتها مصدومه ولا درت ان هالعيون كانت تراقبها من اول مادخلوا الملاهي</p>