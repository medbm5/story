<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 dir="rtl" style="text-align: center;"><span style="background-color: #ffcc00; color: #ff0000;"><strong>الجزء 128</strong></span></h1>
<p dir="rtl" style="text-align: center;">[عمتي الحلوه مثل السكره..</p>
<p dir="rtl" style="text-align: center;">اليوم وانا ادخل البيت شفتك تتكلمين مع عمي وشفت كيف تغيرتي ووكيف صرتي اجمل مني انا اكرهه احد يصير اجمل مني علشان كذا اعتني بنفسك اكثر ولا احب اشوف خوختي تبكي عيونك اجمل وهي تبتسم ..</p>
<p style="text-align: center;">&nbsp;</p>
<p dir="rtl" style="text-align: center;">عمتي.. انا اسفه اللي بقوله الحين بس .</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">انسي وجودي انسي اني كنت موجوده اعتبريني ميته اعتبريني متت مع اهلي او اعتبري ان المدرسه احترقت ومتت معها او اني متت بحادث وانا بطريقي للهرب ..</p>
<p dir="rtl" style="text-align: center;">لا تتصلون علي ولا تفكرون فيني .. انا قبل كنت اشوف جنون حمد شي طبيعي بس الحين اشوفه مرض قبل فتره حمد جاء للمدرسه وشفت كيف جنونه يكبر معه جنون حمد تعدى كل الحدود انا خايفه حد الموت كل يوم اتخيل نفسي انه ماسكني عمتي حمد شخص مجنون ومهووس فيني وانا مادري ليه وش سويت انا قبل مافقد ذاكرتي؟؟.</p>
<p style="text-align: center;">&nbsp;</p>
<p dir="rtl" style="text-align: center;">عمتي انا اسفه على كلامي الجارح بس رجاءاً لا تتصلون علي ولا تجيبون اسمي انسوا اني كنت معكم انا راح اتخرج من الثانويه وراح ادخل الجامعه وبعدها راح اسافر خارج الوطن ..</p>
<p style="text-align: center;">&nbsp;</p>
<p dir="rtl" style="text-align: center;">عمتي انا شفت جنون حمد انا سمعت وشلون يتكلم عني بطريقة مخيفه حتى انه ضرب تامى وكان راح يموتها!!.</p>
<p dir="rtl" style="text-align: center;">انا ماقدر ماقدر انا خايفه</p>
<p dir="rtl" style="text-align: center;">حتى لو اذكرو اسمه قدامي احس راح اموت من الخوف..</p>
<p style="text-align: center;">&nbsp;</p>
<p dir="rtl" style="text-align: center;">انا ماكرهكم ولا احقد عليكم لا بالعكس انتي اللي اخذيتيني باحضانك يوم مالقيت اهلي انتي اللي تحملتي تعبي حتى باايام الشتاء كنتي تدفيني بحنانك حتى يوم اقوم من كابوس كنت اول من اشوف وجهك انتي كنت امي لالا ماكنتي الا انتي امي..</p>
<p dir="rtl" style="text-align: center;">جدتي كانت ولا زالت امي الثانيه بعدك انا احبك واحب جدتي ولا راح انسى تعبكم علي ..</p>
<p style="text-align: center;">&nbsp;</p>
<p dir="rtl" style="text-align: center;">لا تلومين نفسك يوم دخليتيني هالمدرسه وخليتني اشبهه الشباب لا انتي سويتي اكثر شي يدب لمصلحتي ولا تكرهين نفسك عشان هذا الشي اللي سويتي لي ..،</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">واخيراً انا جبت لك وللي اعرفهم هدايا وكتبت لكل وحده اسمها عليها هذي هديتي الاخيره لكم ..</p>
<p style="text-align: center;">&nbsp;</p>
<p dir="rtl" style="text-align: center;">غيرت رقمي لان حمد عرف الرقم وقريبا راح اغير من مدرستي .</p>
<p style="text-align: center;">&nbsp;</p>
<p dir="rtl" style="text-align: center;">ربيتيني وسهرتي الليالي علي وبالاخير جزاتك بنسياني بنتك عاق فيك وهي ما تستاهلك وتحسد مهند على امتالك ام مثلك.</p>
<p style="text-align: center;">&nbsp;</p>
<p dir="rtl" style="text-align: center;">سامحيني زينب.]</p>
<p style="text-align: center;">&nbsp;</p>
<p dir="rtl" style="text-align: center;">اخذت الدموع خط مستقيم على وجهها و</p>
<p dir="rtl" style="text-align: center;">اجلست على الارض وهي تحط ايدها على فمها تمنع صوتها الباكي من الظهور .. تبكي بكل حرقه وتقول بنفسها"غاليه حسين انا ماوفيت بوعدي انا اسفه" حطت ايدها على راسها وهي تبكي ماقدرت تتحمل اكثر حتى بدت تنتحب وتردد اسمها شهقاتها اخذت طريقها ..</p>
<p style="text-align: center;">&nbsp;</p>
<p dir="rtl" style="text-align: center;">ومن هنا اعرفت ان زينب لا أمل من رجوعها او شوفتها .،</p>
<p style="text-align: center;">&nbsp;</p>
<p dir="rtl" style="text-align: center;">افتحت عيونها بهدوء وهي تحس ان قلبها يعتصرها بألم حطت ايدها وهي تضرب صدرها وتغمض عيونها بقوه وكأنها تمنع هالشعور من مهاجمتها اسندت راسها على مسند السياره وهي تغمض تعتصر ايدها تمنع نفسها من البكاء لو بكت وش يوقفها ومين راح يداري حالتها المصتعصيه وخصوصاً مع عيونها لو بكت راح يخاف فهد ومارح يعرف وش يسوي وهي اكيد راح يغمى عليها ويضطر انه يدويها للمستشفى وبعدين!!!..</p>
<p style="text-align: center;">&nbsp;</p>
<p dir="rtl" style="text-align: center;">هزت براسها وناظرت للمكان اللي جالس فيه فهد وكان يسوق ونظره متركز على الطريق كانت تتأمل تقاسيم وجهه فك عريض وبشره شاحبه وعيون حاده واسعه وخشم حاد مرفوع وشعر اشقر ناعم مثل الحرير وشامه صغيره جنب عينه اليسار ..</p>
<p dir="rtl" style="text-align: center;">كنت دايم تتسأل بنفسها"فهد اجنبي؟؟؟" بس اللي مانتبهت له انها قالت السؤال بصوت مسموع حتى اسمعت فهد وهو يبتسم/ادري حلو ،</p>
<p style="text-align: center;">&nbsp;</p>
<p dir="rtl" style="text-align: center;">اخذ نظره سريعه عليها وقال ب ابتسامه/امي روسيا اخذت كل شي من امي وابوي ماخذت منه شي ،</p>
<p style="text-align: center;">&nbsp;</p>
<p dir="rtl" style="text-align: center;">حست بالخجل فالتفتت لطريق ..</p>
<p style="text-align: center;">&nbsp;</p>
<p dir="rtl" style="text-align: center;">وبعد مده اوصلوا للمدرسه افتحت باب السياره واول ما وقفت حست بعظامها يتكسر ف طاحت على الارض وهي تتوجع(تتألم) من جسمها ،</p>
<p style="text-align: center;">&nbsp;</p>
<p dir="rtl" style="text-align: center;">حست ب فهد يركض ب اتجهها وجلس قدامها وهو خايف عليها ف قال وهو يشوف تعبير الالم على وجهها/وشو فيكِ؟؟.</p>
<p style="text-align: center;">&nbsp;</p>
<p dir="rtl" style="text-align: center;">زينب كانت تصارع الوجع اللي احتل جسمها ف قالت وهي تبتسم/وجع خفيف ويروح ،</p>
<p style="text-align: center;">&nbsp;</p>
<p dir="rtl" style="text-align: center;">"خفيف؟؟ وجهك يقول العكس."هذا اللي فكر فيه فهد وبدون اي مقدمه شالها من على الارض مثل الاميرات ..</p>
<p style="text-align: center;">&nbsp;</p>
<p dir="rtl" style="text-align: center;">حست بصدمه لدرجه انها ماقدرت تتكلم مرت لحظات حتى قالت بخجل/نزلني راح ام..،</p>
<p style="text-align: center;">&nbsp;</p>
<p dir="rtl" style="text-align: center;">كان يمشي فوقف واطعها وهو ينزل نظره عليها وقال/لا لا وصلنا عند باب المدرسه راح انزلك بعدين هذي اخرة التهور شايفه مافي احد عاقل يقفز من فوق الجدران وشوفي النتيجه ،</p>
<p style="text-align: center;">&nbsp;</p>
<p dir="rtl" style="text-align: center;">كمل مشي وهي ظلت ساكته لانه تقريباً كان كلامه صحيح ..</p>
<p dir="rtl" style="text-align: center;">نزلت راسها تتحاشى النظر بعيونه لانها تحترق من الخجل وهي متاكده ان وجهها تصبغ باللون الاحمر ،،</p>
<p style="text-align: center;">&nbsp;</p>
<p dir="rtl" style="text-align: center;">بعد الصمت الطويل بينهم قالت بشرود وهي تناظر الارض/الارض بعيده ،</p>
<p style="text-align: center;">&nbsp;</p>
<p dir="rtl" style="text-align: center;">ابتسم وهو يقول/لاني طويل ،</p>
<p style="text-align: center;">&nbsp;</p>
<p dir="rtl" style="text-align: center;">"انا غبيه"هذا اللي قالته بنفسها وهي تبتسم ب غباء وفعلاً فهد وشلته كلهم طوالين وكلهم يوصلون بال80 هذا اذا ما زاد طولهم وغير هذا ضخامة جسمهم ماتحوي عليهم انهم شباب مراهقين اللي يشوفهم راح يقول انهم بال25 وفوق بس هذا بعد ما يعني انهم بشكل كبار بالسن لا على العكس وهي بعد كانت تكرهه نفسها لانه اقصر وحده بينهم وبالمدرسه هي كانت مثل النمله بينهم حتى انهم لا جو يكلمونها لازم ينزلون راسهم عشان يناظرونها وكم هي اكرهت هذا كانت دايم تتهاوش معهم وتقول لهم"لا تنزلون راسكم لي انا اشوفكم"ودايم يردون عليها بجملتهم اللي حفظتها"انت قصير ولازم نشوفك عشان نتكلم معك".</p>
<p style="text-align: center;">&nbsp;</p>
<p dir="rtl" style="text-align: center;">طلعها من حبل افكارها صوت فهد وهو يقول/وصلنا ،</p>
<p style="text-align: center;">&nbsp;</p>
<p dir="rtl" style="text-align: center;">شافت البوابه الكبيره ف قالت وهي تحاول تنزل/اي..نزلني قبل لاحد يشوفنا ،</p>
<p style="text-align: center;">&nbsp;</p>
<p dir="rtl" style="text-align: center;">فهد وهو يناظرها/تقدرين تمشين عشان انزلك؟ ،</p>
<p style="text-align: center;">&nbsp;</p>
<p dir="rtl" style="text-align: center;">زينب/بحاول ،</p>
<p style="text-align: center;">&nbsp;</p>
<p dir="rtl" style="text-align: center;">نزلها وقبل ما تلامس رجلها الارض مسكها من ايدها ولفها حول رقبته واما هو لف ايده حول خصرها بس ما ان لامسها حتى اشهقت بقوه من الالم اللي داهمها وعلى طول شال ايده وقال وهو يناظرها بقلق/اسف ،</p>
<p style="text-align: center;">&nbsp;</p>
<p dir="rtl" style="text-align: center;">قالت وهي تغمض عيونها بقوه/لو ظليت متمدده راح يخفف الالم بس خلينا نوصل ،</p>
<p style="text-align: center;">&nbsp;</p>
<p dir="rtl" style="text-align: center;">فهد/مارح نقدر ندخل اذا كانت كذا حالتك راح يشوفونك حارسين الامن راح يستغربون اذا شافوك بالحاله وبعدين راح يودونا لمستوصف المدرسه ،</p>
<p style="text-align: center;">&nbsp;</p>
<p dir="rtl" style="text-align: center;">تراكم عليها الخطر والافكار بدت تتضارب بعقلها لو مرت من عندهم اكيد راح يسالونها عن سبب وجعها وبعدها يجبرونها تدخل المستوصف وبعدها على الكشف ..</p>
<p style="text-align: center;">&nbsp;</p>
<p dir="rtl" style="text-align: center;">قالت لفهد اللي كان شايلها/ماعندي حل غير اتصل على البرونزي ،</p>
<p style="text-align: center;">&nbsp;</p>
<p dir="rtl" style="text-align: center;">عقد حواجبه بستغراب من كلمة"برونزي"ومين في احد يعرفها غيره؟!!.</p>
<p style="text-align: center;">&nbsp;</p>
<p dir="rtl" style="text-align: center;">اسحبت الجوال وارفعته لنظرها للتفاجاء بان شاشته مكسوره ويرفض يشتغل وهذا بسبب القفزه من فوق الجدران وطيحتها على الارض،،</p>
<p style="text-align: center;">&nbsp;</p>
<p dir="rtl" style="text-align: center;">ناظرت فهد وقالت/جوالك معك؟ ،</p>
<p style="text-align: center;">&nbsp;</p>
<p dir="rtl" style="text-align: center;">أما براسه ف قالت/عطني جوالك ،</p>
<p style="text-align: center;">&nbsp;</p>
<p dir="rtl" style="text-align: center;">قعد على الارض وقعد زينب جنبه وطلع الجوال وعطاها اخذت الجوال واكتبت الرقم بسرعه حتى تفاجاء فهد من حفظها لــ هالرقم وماهي الا ثواني حتى جاها صوت ياسر وهو يقول/فهد؟ ،</p>
<p style="text-align: center;">&nbsp;</p>
<p dir="rtl" style="text-align: center;">قالت زينب وهي تبتسم/سبراااايززز ،</p>
<p style="text-align: center;">&nbsp;</p>
<p dir="rtl" style="text-align: center;">استغرب من صاحبه الصوت ف قال/عفواً اختي بس شكلك غلطانه ؟،</p>
<p style="text-align: center;">&nbsp;</p>
<p dir="rtl" style="text-align: center;">كان صاحب الرقم يظهر اسم فهد عنده وخلاه يستغرب ان فهد يكلم عليه وخصوصا بهذي هالساعه واستداد استغربه اكثر يوم سمع صوت بنت ..</p>
<p style="text-align: center;">&nbsp;</p>
<p dir="rtl" style="text-align: center;">ف قالت زينب وهي تضحك/معقوله صوتي متغير بالجوال انا زياد زينب ،</p>
<p style="text-align: center;">&nbsp;</p>
<p dir="rtl" style="text-align: center;">وماهي الا ثواني حتى سكر الخط بوجهها ف اطلقتها ضحكه وبعدها سخريه وهي تقول/روميو زعل لاني ماخليته يكلم جوليت ،</p>
<p style="text-align: center;">&nbsp;</p>
<p dir="rtl" style="text-align: center;">لانه بنفس اللحظه اللي كانت تبي تطلع من المدرسه شافت بوجهها ياسر وبدون اي مقدمات قال لها بحماس/ابي اكلم حبيبتي ،</p>
<p dir="rtl" style="text-align: center;">بس زينب تجاهلته وهي تركض وهي تقول/الحين مو فاضيه،</p>
<p dir="rtl" style="text-align: center;">واعتقدت انه زعل لانه ماخلته يكلمها .</p>
<p style="text-align: center;">&nbsp;</p>
<p dir="rtl" style="text-align: center;">انزعجت بعد ما اتصلت عليه اكثر من 4 مرات ولا يرد وهذي المره توعدت له ان ما رد ما تخليه يسمع حتى صوت تامى ،</p>
<p style="text-align: center;">&nbsp;</p>
<p dir="rtl" style="text-align: center;">وفعلاً بعد الرنه الاخيره رد وهو يقول بنزعاج/وش يسوي جوال فهد عندك ،</p>
<p style="text-align: center;">&nbsp;</p>
<p dir="rtl" style="text-align: center;">زينب وهي تقلب عيونها/تكسر جوالي ،</p>
<p style="text-align: center;">&nbsp;</p>
<p dir="rtl" style="text-align: center;">ياسر بملل/انتي ما تتصلين الا اذا وراكِ مصيبه مصلحه ،</p>
<p style="text-align: center;">&nbsp;</p>
<p dir="rtl" style="text-align: center;">ابتسمت على جنب وهي تقول/زين انكِ تعرفني ،</p>
<p style="text-align: center;">&nbsp;</p>
<p dir="rtl" style="text-align: center;">ياسر/وش تبين ،</p>
<p style="text-align: center;">&nbsp;</p>
<p dir="rtl" style="text-align: center;">زينب بهدوء/ابيك تشغل حراس الامن عني لين ادخل باب المدرسه ،</p>
<p style="text-align: center;">&nbsp;</p>
<p dir="rtl" style="text-align: center;">كان متمدد على كراسي الطاوله مرتاح بس اللي خلاه ينتفض من الكراسي بحده وهو يقول/انتي وين؟ ،</p>
<p style="text-align: center;">&nbsp;</p>
<p dir="rtl" style="text-align: center;">زينب/عند بوابه المدرسه ،</p>
<p style="text-align: center;">&nbsp;</p>
<p dir="rtl" style="text-align: center;">قال بصوت عالي اشبه بالصراخ بغضب/انتي كيف تطلعين برا المدرسه ،</p>
<p style="text-align: center;">&nbsp;</p>
<p dir="rtl" style="text-align: center;">زينب وهي مدعيه الحزن/اسفه بس كنت مضطره ،</p>
<p style="text-align: center;">&nbsp;</p>
<p dir="rtl" style="text-align: center;">ياسر بغضب/انتي الوحيده اللي ممنوع تطلع برا المدرسه انا ما قلت لك مو مسموح لك تطلعين الا بوقت الاجازه هاه؟؟ ،</p>
<p style="text-align: center;">&nbsp;</p>
<p dir="rtl" style="text-align: center;">وخرت الجوال عن اذنها وهي تتنهد بحده ورجعته وهي مكمله ادعاء الحزن/هذي اخر مره ،</p>
<p style="text-align: center;">&nbsp;</p>
<p dir="rtl" style="text-align: center;">جلس على الكرسي وهو يفرك عيونه بغضب ف قال/ما ..،</p>
<p style="text-align: center;">&nbsp;</p>
<p dir="rtl" style="text-align: center;">وقبل ما يرفض قاطعته وهي تقول مدعيه الحزن/يللاسف ابو تامى ارسل لي صوره لتامى وهي لابسه ملابس تجنن وشك ،</p>
<p style="text-align: center;">&nbsp;</p>
<p dir="rtl" style="text-align: center;">قاطعها ياسر بهدوء/يلا ادخلي ،</p>
<p style="text-align: center;">&nbsp;</p>
<p dir="rtl" style="text-align: center;">سكرت الخط وهي تضحك ف وجهت نظرها لفهد وقالت ب ابتسامه/نقدر ندخل ،</p>
<p style="text-align: center;">&nbsp;</p>
<p dir="rtl" style="text-align: center;">كان يناظرها ب استغراب وقال/حافضه رقم ياسر! ،</p>
<p style="text-align: center;">&nbsp;</p>
<p dir="rtl" style="text-align: center;">زينب/لان رقمه قريب لم رقم جوالي القديم ،</p>
<p style="text-align: center;">&nbsp;</p>
<p dir="rtl" style="text-align: center;">همم!! ،</p>
<p style="text-align: center;">&nbsp;</p>
<p dir="rtl" style="text-align: center;">شالها عن الارض وراح يسرع بخطواته لم بوابه المدرسه واول ما دخل شاف ياسر ومعه حراس الامن واقفين ويتكلم معهم هم كانوا معطين ظهرهم لزينب وفهد ف اخذها فرصه وراح يركض لين ما دخل البوابه الثانيه واخذ الاثنين يتنهدون براحه ،،</p>
<p dir="rtl" style="text-align: center;">كانت المدرسه فاضيه من اي مخلوق حتى الكشكات والبازارات الطاولت وجميع الاغراض كانت مو موجوده حتى المكان كان نظيف والمحلات جميعها مسكره وكانت الساعه2:15ص وكان من حسن حظها ان ياسر مو نايم ،،</p>
<p style="text-align: center;">&nbsp;</p>
<p dir="rtl" style="text-align: center;">زينب وقفت قدام باب شقتها ف قالت وهي تبتسم/اخيراً وص.. اه!! ،</p>
<p style="text-align: center;">&nbsp;</p>
<p dir="rtl" style="text-align: center;">حست بالالم رجع يهاجمها ف تكأت على الجدران قبل ما يمسكها فهد ناظرته وهي تبتسم/مافي داعي تعبتك معي من البدايه ،</p>
<p style="text-align: center;">&nbsp;</p>
<p dir="rtl" style="text-align: center;">ابتسم ف سحب ايدها وقال وهو يجلس على ركبته ويبوس ايدها/انا اسف ياسكره حياتي ،</p>
<p style="text-align: center;">&nbsp;</p>
<p dir="rtl" style="text-align: center;">ابتسمت له وافتحت الباب وادخلت واول ماسكرته حتى تكأت عليه وهي تتنفس بسرعه ووجها امتلا باللون الاحمر قلبها ينبض بشكل جنوني حتى حست انه راح يوقف وشعور الفرح يحتويها "هو يحبني؟!!!"هذا اللي قالته بنفسها،</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">كنت بكل جهد تمشي تحاول توصل للغرفه تنام على السرير المريح وبكل خطوه كانت تتأوهه بألم من جسمها اللي شبه متكسر واخيرا وصلت لباب الغرفه واول ما افتحته حتى شحب لون وجهها واختفت الابتسامه وحل بدالها الخوف!!.</p>
<p style="text-align: center;">&nbsp;</p>
<p dir="rtl" style="text-align: center;">((ومثل ما يقولون اخواننا الشاميين[اجت الحزينه تفرح مالقت لها مطرح ويافرحه ما تمت]))</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">كان جالس على السرير والغرفه كانت اشبه بالمظلمه ولو نور السهاريه الخفيف كان الغرفه مظلمه(نور السهاريه الخفيف اللي يكون فوق طاوله وياخذ اشكال:(عرفتوه&hellip; شرح بنقالي)</p>
<p style="text-align: center;">&nbsp;</p>
<p dir="rtl" style="text-align: center;">كان يناظرها بنظرات عجزت تفسرها زاد خوفها يوم شافته يقوم ويتقدم لها كانت بتطيح على الارض بسبب الالم اللي اجتمع مع الخوف بس قبل ما تطيح مسكها حمد وقربها له وقال ب ابتسامه ماتدري وش تفيسرها/قضيت احلا سهره مع فهد ،</p>
<p style="text-align: center;">&nbsp;</p>
<p dir="rtl" style="text-align: center;">قال بعد ما شال الابتسامه/جاني فضول اعرف وين رحتوا ووش سويتوا مع بعض بكل هالساعات ،</p>
<p style="text-align: center;">&nbsp;</p>
<p dir="rtl" style="text-align: center;">انفاسه الحاره تضرب بوجهها وتصيبها برجفه خفيفه كانت تحس بقلبها بيطيح ببطنها من الخوف واول ما جاء على تفكيرها"راح يكشفني"،</p>
<p style="text-align: center;">&nbsp;</p>
<p dir="rtl" style="text-align: center;">شالها بيده وراح جلس على السرير وجلسها بحضنه كانت مثل اللعبه بحضنه كانت تقاوم وتضربه بس بسبب جسمها والالم اللي كل شوي يزيد عليها كانت ضرباتها اشبه بضربات ارنب وصوتها كان رافض يطلع ،،</p>
<p style="text-align: center;">&nbsp;</p>
<p dir="rtl" style="text-align: center;">بهدوء مخيف قال/احضان فهد ولامساته تقبلها بس لامساتي او حتى نظراتي كنت تنفر منها ،</p>
<p style="text-align: center;">&nbsp;</p>
<p dir="rtl" style="text-align: center;">ضمها بقوه حتى حس انها راح تدخل بصدره ..</p>
<p dir="rtl" style="text-align: center;">ضمها وتمدد على السرير وهو حاضنها بقوه ومقربها لصدره كانت تتحرك يمين ويسار بس ماكنت تلقى اجابه وعشان كذا لف رجلينه على رجلينها ضامهم يمنع رجليها عن الحركه ،،</p>
<p style="text-align: center;">&nbsp;</p>
<p dir="rtl" style="text-align: center;">كان التعب والارهاق وغير الالم ماخذ له جزء كبير من نفسها ف غمضت عيونها مستسلمه بالكامل بس قبل هذا حست عليه وهو يبوس خدها وبكذا غمضت عيونها بالكامل مستسلمه لكل شي ،،</p>
<p style="text-align: center;">&nbsp;</p>
<p style="text-align: center;">&nbsp;</p>
<p dir="rtl" style="text-align: center;">لو تدري بس وشلون يحارب نفسه انه مايقرب لها ويحط حواجز لو تدري انه كل يسب نفسه ان حب"ولد" لو تدري وشلون ينجرح كل وكل ثانيه يشوفها لو تدري كيف كرهه نفسه لانه حب من نفس جنسه ولو تدري كيف كان يضرب الشباب اللي كانوا يتكلمون عليها من وراها ولو تدري كيف يعاتب نفسه انه سوا معها شي يجرحها او ياذيها ولو تدري انها الحين كرهه نفسه لانه سوا معها كذا ولو تدري شكثر هو يحبها!!.</p>
<p style="text-align: center;">&nbsp;</p>
<p>&nbsp;</p>