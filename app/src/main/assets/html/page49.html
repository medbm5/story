<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2><h1 dir="rtl" style="text-align: center;"><span style="background-color: #ffff99; color: #ff0000;"><strong>الجزء 50</strong></span></h1>
<p dir="rtl" style="text-align: center;">واخيرا دارو العلبه مرا ثانيه وهالمرا جا الدور على زينب وباسل</p>
<p dir="rtl" style="text-align: center;">كل واحد من الشباب يلتفت على الثاني</p>
<p dir="rtl" style="text-align: center;">باسل وبضحكها شيطانيه:اووه اخيراا</p>
<p dir="rtl" style="text-align: center;">تركي وحمد وفيصل:الله يعينك</p>
<p dir="rtl" style="text-align: center;">فارس وخالد وفهد تنهدو:باسل خف عليه</p>
<p dir="rtl" style="text-align: center;">زينب عرفت على طول وش كان بيصير ومدت يديها وخربت شكل الدائره</p>
<p dir="rtl" style="text-align: center;">زينب بابتسامه:هيهيهيهي ماشفنا شي :)) دوروها مرا ثانيه</p>
<p dir="rtl" style="text-align: center;">باسل اخذ العلبه وحطاها مثل ماكانت وبعصبيه مصطنعه:الدور يصير دور لا تخربها</p>
<p dir="rtl" style="text-align: center;">زينب بحزن مصطنع:طيب</p>
<p dir="rtl" style="text-align: center;">باسل:صراحه او جراءه</p>
<p dir="rtl" style="text-align: center;">زينب بنفسها:اذا قلت صراحه راح يسالني سوال محرج واذا قلت جراءه اكييد بيعطيني شي اللبسه او اسوي اي شي محررججج وش اختار</p>
<p dir="rtl" style="text-align: center;">قاطعها باسل وهو يبتسم:يلاا اختار</p>
<p dir="rtl" style="text-align: center;">زينب:مافي اختيار ثالث</p>
<p dir="rtl" style="text-align: center;">الشباب وباسل:لاا</p>
<p dir="rtl" style="text-align: center;">زينب وهي بتلع ريقها:طيب بختار الصراحه</p>
<p dir="rtl" style="text-align: center;">باسل محبط:توقعت بتقول جراءه اووففففف وانا متحمس</p>
<p dir="rtl" style="text-align: center;">زينب بنفسها وبراحه شديده:اوووووههاااا زين اني اخترت الصرراحه</p>
<p dir="rtl" style="text-align: center;">باسل قاطع تفكيرها مرا الثانيه وبصراخ:زييياااااااد</p>
<p dir="rtl" style="text-align: center;">زينب رجعت لعاالم الواقع وبصراخ:وشووو خوفتني بسم الله</p>
<p dir="rtl" style="text-align: center;">باسل:لي ساعه اناديك صاير تسرح كثير وش عندك</p>
<p dir="rtl" style="text-align: center;">زينب بابتسامه:الحين هذا السؤال</p>
<p dir="rtl" style="text-align: center;">باسل بسرعه:لالاالااا السؤال هو</p>
<p dir="rtl" style="text-align: center;">زينب وهي متحمسه والشباب معها متحمسين وش السؤال</p>
<p dir="rtl" style="text-align: center;">باسل بابتسامه وبحماس:اول بوسه لك مع مين</p>
<p dir="rtl" style="text-align: center;">زينب وهي ترمش:هاه</p>
<p dir="rtl" style="text-align: center;">باسل والشباب ناظروا زينب متحمسين وش كان رده</p>
<p dir="rtl" style="text-align: center;">زينب رفعت يدها وحطتها على رقبتها وبابتسامه وهي دايره راسها بعيد عنهم:ماحد</p>
<p dir="rtl" style="text-align: center;">الشباب بنفس الوقت:مستحيييل</p>
<p dir="rtl" style="text-align: center;">زينب:وانا بكذب عليكم</p>
<p dir="rtl" style="text-align: center;">فارس وهو يعدل النظارت:يعني شفايفك بقراطيسهاا :)</p>
<p dir="rtl" style="text-align: center;">حمد:هذا شي متوقع يعني من يبي ولد بجسم ضعيف وشفايف بناتيه</p>
<p dir="rtl" style="text-align: center;">تركي:اووه انت خلك من هذا شكله البناتي شوف وجهه هو جميل يعني بنسبه لولد واتوقع اكثر البنات يشوفونه اكيد بينعجبون فيه</p>
<p dir="rtl" style="text-align: center;">خالد وهو يلتفت على زينب:انا رايي من رائي حمد يعني باللهي من يبي ولد يشبه البنات :)</p>
<p dir="rtl" style="text-align: center;">زينب ناظرت خالد بنظرات حاده ومليانه بنظارات القتل</p>
<p dir="rtl" style="text-align: center;">خالد حس بالخطر:اووبسس سوووري</p>
<p dir="rtl" style="text-align: center;">رائد واحمد وفيصل وباسل بنفس اللحظه:لييه</p>
<p dir="rtl" style="text-align: center;">زينب:وشو لييه</p>
<p dir="rtl" style="text-align: center;">رائد وهو يقولها منحرج:ليه ماعطيت بنت بوسه :)</p>
<p dir="rtl" style="text-align: center;">زينب بخجل وبابتسامه:امم بخليها لزوج</p>
<p dir="rtl" style="text-align: center;">زينب ناظرتهم وكانوا يناظرونها ومستغربين وعلى طول:زوجتي هيهيهي :))</p>
<p dir="rtl" style="text-align: center;">فارس:مخلص حتى لزوجتك اللي ماتدري منهي</p>
<p dir="rtl" style="text-align: center;">زينب وهي متحمسه:اه وانتم</p>
<p dir="rtl" style="text-align: center;">الشباب ناظروا زينب واحمرت ووجههم من الخجل</p>
<p dir="rtl" style="text-align: center;">زينب فهمت على طول</p>
<p dir="rtl" style="text-align: center;">زينب:وانا اللي احسبكم مؤدبين المهم مع مين</p>
<p dir="rtl" style="text-align: center;">فارس شال النظارات عن عيونها وبابتسامه وخجل واضح:امم انا مع وحدها بالروضه كانت تلاحقني وذيك كانت اول مرا لي مع بنت ابوسها وهكذا :))</p>
<p dir="rtl" style="text-align: center;">احمد وهو يضحك:انا مثل فارس :))</p>
<p dir="rtl" style="text-align: center;">باسل بخجل:هههه انا بنت الجيران :$</p>
<p dir="rtl" style="text-align: center;">فيصل وهو يضحك وعلامات الخجل على وجهه:انا مع ممرضه بالمستشفى عجبها شكلي وعطتني بوسه :))</p>
<p dir="rtl" style="text-align: center;">خالد وعلامات الاحباط على وجهه:انا اول مرا لي مع عامل البقاله طحت عليه وصارت الكارثه واذكري اني بصف اول ابتدائي</p>
<p dir="rtl" style="text-align: center;">زينب انسدحت من الضحك</p>
<p dir="rtl" style="text-align: center;">سامي بدون اي تعبير ع وجهه:انا وحده من المعازيم بعد صارت حادثه يعني ماكنت راضي :(</p>
<p dir="rtl" style="text-align: center;">تركي وهو مبتسم:انا مع بنت اجنبي اذكر اني كنت ادرس الروضه باامريكا وكان فيه دروس عن الحب والمصالح وكانت اول بوسه لي مع بنت امريكي :)</p>
<p dir="rtl" style="text-align: center;">فهد وهو يتنهد:انا كانت مع فارس</p>
<p dir="rtl" style="text-align: center;">زينب التفت بسرعه:هااه مع فارس حقنا ولا ثاني</p>
<p dir="rtl" style="text-align: center;">فهد:لا فارس حقنا</p>
<p dir="rtl" style="text-align: center;">زينب:وشلون</p>
<p dir="rtl" style="text-align: center;">زينب ناظرت على طول فارس وكان وجهه مايل لاحباط</p>
<p dir="rtl" style="text-align: center;">فهد:اذكر اني كنت بالثالث متوسط وانا اركض اصدمت بفارس ولانننا كان طول بعض وصار اللي صار اكثر من اللي في المدرسه انصدموا وطلعوا علينا اشاعات ااخ كل مااتذكر ودي احبسم بالمدرسه واحرقهم وهم عايشين جربت انا وفارس الالم ببسبهم</p>
<p dir="rtl" style="text-align: center;">زينب حاولت انها تمسك نفسها عن الضحك</p>
<p dir="rtl" style="text-align: center;">فارس وهو يرجع يلبس نظاراته:عشان كيذا اول مااشوف باسل او فيصل يضمونك احس انكم بتجربون الاشاعات اللي عشتاها انا وفهد وعشان كيذا لا تضمون بعض مثل الحبيبين عند الناس او قدامهم</p>
<p dir="rtl" style="text-align: center;">وباسل وفيصل:ططييب</p>
<p dir="rtl" style="text-align: center;">زينب بغباء:وهو بيدي هم اللي يجون '(</p>
<p dir="rtl" style="text-align: center;">فارس ناظر فيصل وباسل بنظرات حاده</p>
<p dir="rtl" style="text-align: center;">باسل وفيصل بنفس الوقت:اووبس :)</p>
<p dir="rtl" style="text-align: center;">زينب:يلاا دورو العلبه مرا ثانيه</p>
<p dir="rtl" style="text-align: center;">باسل:دورها مرا ثانيه وطلع الدور على زينب ورائد</p>
<p dir="rtl" style="text-align: center;">زينب بنفسها وهي مبتسمه:دام رائد اللي بيسالني مااتوقع بيكون سواله محرج</p>
<p dir="rtl" style="text-align: center;">رائد:وش تبي تكون عروسه المستقبل</p>
<p dir="rtl" style="text-align: center;">زينب رمشت والشباب يناظرونها</p>
<p dir="rtl" style="text-align: center;">زينب بضحكه:سواال محرج شوي</p>
<p dir="rtl" style="text-align: center;">رائد:قول قول</p>
<p dir="rtl" style="text-align: center;">زينب وهي تأشر بصبعها ومبتسمه:اممم ابيها تكون طباخها وراعيه بيت مثل فارس وابيها مثل فهد حلوه وابيها مثل تركي عصبيه شوي</p>
<p dir="rtl" style="text-align: center;">فارس وهو رافع حاجب ومنزل الثاني: عصبيه! انا ادري الشباب يبون عكس</p>
<p dir="rtl" style="text-align: center;">زينب وهي خجوله:ايه ابيها عصبيه عشان اهديها انا :$</p>
<p dir="rtl" style="text-align: center;">الشباب قعدوا يضحكون على زينب</p>
<p dir="rtl" style="text-align: center;">فارس:يالرومنسي انت</p>
<p dir="rtl" style="text-align: center;">زينب:ايه ماشفت شي'))</p>
<p dir="rtl" style="text-align: center;">رائد:كمل</p>
<p dir="rtl" style="text-align: center;">زينب وترجع تأشر:ايه وابيها غيوره موت مثل حمد وابيها حنونه مثل رائد وابيها متفهمه مثل سامي وابيها ذوق مثل فيصل وابيها تحب الاشياء الكيوت مثل باسل وابيها بعضلات وطويله مثل احمد</p>
<p dir="rtl" style="text-align: center;">الشباب ترسمت على وجيههم علامه التعجب</p>
<p dir="rtl" style="text-align: center;">الشباب بصدمه بصوت واحد ماعدا فهد:بعضلات طويله</p>
<p dir="rtl" style="text-align: center;">زينب حست على نفسها وبسرعه وهي تضحك:اييه وش فيها احب البنت اللي تصير كيذا&gt;تحاول ترقع لنفسها</p>
<p dir="rtl" style="text-align: center;">تركي وهو عاقد حواجبه:معليش على كلامي بس وين كبريائك تخيل زوجتي تصير طويله ام لالا عادي تصير طويله بس معضله خيير اجل هي الرجال وانت المراه</p>
<p dir="rtl" style="text-align: center;">زينب وهي تبعد عيونها عن تركي:انا كيذا احب</p>
<p dir="rtl" style="text-align: center;">فارس والشباب ماحبوا يزعلونه اكثر</p>
<p dir="rtl" style="text-align: center;">رائد:كمل الجواب</p>
<p dir="rtl" style="text-align: center;">زينب بخجل: وهم شي بين كل ذولي ابيها مصاصه دم :$</p>
<p dir="rtl" style="text-align: center;">الشباب من الصدمه عجزوا يتكلمون</p>
<p dir="rtl" style="text-align: center;">فيصل بصدمه:مصاصه</p>
<p dir="rtl" style="text-align: center;">باسل باستغراب:دم</p>
<p dir="rtl" style="text-align: center;">الشباب بتعجب:مصاص دم</p>
<p dir="rtl" style="text-align: center;">زينب وهي تضحك:ايه وش فيكم</p>
<p dir="rtl" style="text-align: center;">تركي:ليه مصاص دم يعني الشباب الطبيعين يبون اميره او ملكه جمال ماهو وحش :( انت صراح غريب</p>
<p dir="rtl" style="text-align: center;">زينب:ابيه مصاصه دم جميله وليه اخترتها امم لانها حتى لومت مارح تحب غيرك او تتزووج غيرك بتبقى تحبك لين ماهي تموت</p>
<p dir="rtl" style="text-align: center;">خالد:ايه عشان تمص دمه وتريحنا من زياد المريض عقليا</p>
<p dir="rtl" style="text-align: center;">فارس وهو يناظر الشباب:الافلام مأثره عليه</p>
<p dir="rtl" style="text-align: center;">الشباب وهم يهزون روؤسهم:اييه</p>
<p dir="rtl" style="text-align: center;">حمد:بس من الناحيه الايجابيه اتوقع ذا الشي رومنسي يعني من اللي بيبقى يحبك حتى يموت مااتوقع ان. فيه احد كيذا</p>
<p dir="rtl" style="text-align: center;">الشباب:&hellip;..</p>
<p dir="rtl" style="text-align: center;">زينب:ونرجع لحياتنا الواقعيه احب البنت لا صار لها انياب بارزه</p>
<p dir="rtl" style="text-align: center;">رائد:طيب وبعد في شي ثاني</p>
<p dir="rtl" style="text-align: center;">زينب وهي تأشر على خالد:بس مابيها مغروره شايفه نفسها متكبره مثل خالد</p>
<p dir="rtl" style="text-align: center;">الشباب ناظروا خالد وهم يضحكون</p>
<p dir="rtl" style="text-align: center;">خالد ناظرهم وهو رافع حاجب ومنزل الثاني الشباب سكتوا يوم شافوه</p>
<p dir="rtl" style="text-align: center;">خالد باستهزاء:انا على الاقل مو مثلك</p>
<p dir="rtl" style="text-align: center;">هههه&gt;ضحك بااستهزا&gt; تبي بنت بعضلات اجل</p>
<p dir="rtl" style="text-align: center;">زينب ناظرته بنظرات تهديد:بتسكت ولا اقول لشباب وش تلبس تحت الثوب :)</p>
<p dir="rtl" style="text-align: center;">خالد تجاهل زينب ولا كانه سمعها</p>
<p dir="rtl" style="text-align: center;">الشباب:وش يلبس تحت الثوب</p>
<p dir="rtl" style="text-align: center;">زينب وهي تضحك:سرررر</p>
<p dir="rtl" style="text-align: center;">زينب قامت وهي تتثاوب:كلاس بمنيانذق ووااه</p>
<p dir="rtl" style="text-align: center;">فارس:تكلم بعد ماتخلص</p>
<p dir="rtl" style="text-align: center;">زينب:قلت خلاص جاني النوم عيوني بدت تسكر</p>
<p dir="rtl" style="text-align: center;">احمد:تونا الساعه الحين 1:22</p>
<p dir="rtl" style="text-align: center;">زينب وهي تضحك:ايه صادق تونا :))</p>
<p dir="rtl" style="text-align: center;">خالد وهو يهش بيده:يلا يلا هش هش هش</p>
<p dir="rtl" style="text-align: center;">زينب:شباب عادي لو تطلعون برا يعني بتسببون ازعاج وانا تعبان جسديا</p>
<p dir="rtl" style="text-align: center;">فارس:اكييد وشوي حنا بعد بنقوم ننام</p>
<p dir="rtl" style="text-align: center;">زينب من بعد ماشفتهم طلعوا</p>
<p dir="rtl" style="text-align: center;">دخلت الحمام وقفلته وعلى طول شالت البلوزه والشاش اللي مغطي صدره ا</p>
<p dir="rtl" style="text-align: center;">زينب وهي تاخذ نفس عميييييق</p>
<p dir="rtl" style="text-align: center;">زينب بنفسها وهي قاعده على الارض:واخييررررا الحريه اوووف توقعت اني بموت -وهي تحط ايديها على راسها وبحزن-حمد تزوج وخلصني ابي ارجع لطبيعتي شتتتتتت</p>
<p dir="rtl" style="text-align: center;">زينب قامت ولفت الشاش مرا ثانيه عليها ولبست البلوزه وطلعت من الحمام وانسدحت على السرير وبنفسها:اليوم صار الكثير من الاحداث يارب بكرا يمر على خير</p>
<p dir="rtl" style="text-align: center;">وهي تشوف جوالها:حتى راشد مااتصل علي ولا حتى ارسل لي رساله</p>
<p dir="rtl" style="text-align: center;">زينب بدت تغمض عيونها ولا هي تحس على نفسها وغطت بنوم عميق من التعب والارهاق</p>
<p dir="rtl" style="text-align: center;">نرجع لشباب</p>
<p dir="rtl" style="text-align: center;">الشباب كانوا جالسين يلعبون ولا عبالهم احد</p>
<p dir="rtl" style="text-align: center;">قاعدوا ساعتين يلعبون</p>
<p dir="rtl" style="text-align: center;">فهد وهو يقوم:يلاا ياشباب انا استاذن انا جاني النوم</p>
<p dir="rtl" style="text-align: center;">الشباب:ايه كلنا جانا النوم بنقعد شوي ونام</p>
<p dir="rtl" style="text-align: center;">فهد:ايه بكيفكم المهم انا بروح انام يلاا تصبحون على خير</p>
<p style="text-align: center;">&nbsp;</p>
<p dir="rtl" style="text-align: center;">طلع فهد من الغرفه وراح لغرفه النوم اللي كان فيها زينب</p>
<p style="text-align: center;">&nbsp;</p>
<p dir="rtl" style="text-align: center;">دخل وهو يتمغط ويتثاوب وشاف زينب رايحه بسبعين نومه وبيدها الجوال</p>
<p dir="rtl" style="text-align: center;">قرب منها وغطاها وشال الجوال من ايدها</p>
<p dir="rtl" style="text-align: center;">فهد بنفسه:على الاقل تغطي -وهو يشوف الجوال-من تنتظرين اتصاله لدرجه انك مسكتيه وانتي نايمه</p>
<p style="text-align: center;">&nbsp;</p>
<p dir="rtl" style="text-align: center;">حط الجوال على الطواله وراح فرش فراشه ونسدح وهو يناظر شكل زينب وهي نايمه وهو يضحك على شكلها</p>
<p dir="rtl" style="text-align: center;">وبدون اي احساس نام ولا حس على نفسه وهو يطالع وجهها النايم اللي يخليك تضحك</p>
<p style="text-align: center;">&nbsp;</p>
<p dir="rtl" style="text-align: center;">وبعد نص ساعه دخلوا الشباب وهم يتثاوبون ويتمغطون وكل وكل واحد اخذ فراشه وفرشه بالارض</p>
<p dir="rtl" style="text-align: center;">خالد شاف زينب وبنفسه:يسبني وينام بفراشي :)</p>
<p dir="rtl" style="text-align: center;">مااهتم لها وقال بنفسه:هذي المرا بس بخليك لكن المرا الثانيه راح خليك تصيح</p>
<p dir="rtl" style="text-align: center;">ومد فراشه واول ماانسدح نام ولا حس على نفسه ونفس الشي مع الشباب</p>
<p dir="rtl" style="text-align: center;">ونقدر نقول انه هذي الليله مرت على خير على زينب والشله</p>
<p style="text-align: center;">&nbsp;</p>
<p>&nbsp;</p>